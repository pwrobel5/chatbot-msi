label|text
Ogniem i mieczem| Chwilami nikły zupełnie i zdawały się topnieć w cieniu
Ogniem i mieczem| Posuwając się ku wyniosłości, na której stał pierwszy jeździec, skradały się cicho, ostrożnie, z wolna, zatrzymując się co chwila
Ogniem i mieczem|"  W ruchach ich było coś przerażającego, jak i w całym tym stepie, tak spokojnym na pozór"
Ogniem i mieczem| Wiatr chwilami podmuchiwał od Dniepru sprawując żałosny szelest w zeschłych bodiakach, które pochylały się i trzęsły, jakby przerażone
Ogniem i mieczem| Na koniec postacie znikły, schroniły się w cień ruiny
Ogniem i mieczem| W bladym świetle nocy widać było tylko jednego jeźdźca stojącego na wyniosłości
Ogniem i mieczem|"  Wreszcie szelest ów zwrócił jego uwagę"
Ogniem i mieczem| Zbliżywszy się do skraju wzgórza począł wpatrywać się w step uważnie
Ogniem i mieczem| W tej chwili wiatr przestał wiać, szelest ustał i zrobiła się cisza zupełna
Ogniem i mieczem|"  Nagle dał się słyszeć przeraźliwy świst"
Ogniem i mieczem| Zmieszane głosy poczęły wrzeszczeć przeraźliwie: „Hałła! Hałła! Jezu Chryste! ratuj! bij!” Rozległ się huk samopałów, czerwone światła rozdarły ciemności
Ogniem i mieczem| Tętent koni zmieszał się ze szczękiem żelaza
Ogniem i mieczem| Nowi jacyś jeźdźce wyrośli jakby spod ziemi na stepie
Ogniem i mieczem| Rzekłbyś: burza zawrzała nagle w tej cichej, złowrogiej pustyni
Ogniem i mieczem| Potem jęki ludzkie zawtórowały wrzaskom strasznym, wreszcie ucichło wszystko: walka była skończona
Ogniem i mieczem|"  Widocznie rozegrywała się jedna ze zwykłych scen na Dzikich Polach"
Ogniem i mieczem|"  Jeźdźcy zgrupowali się na wyniosłości, niektórzy pozsiadali z koni, przypatrując się czemuś pilnie"
Ogniem i mieczem|"  Wtem w ciemnościach ozwał się silny i rozkazujący głos:  — Hej tam! skrzesać ognia i zapalić!  Po chwili posypały się naprzód iskry, a potem buchnął płomień suchych oczeretów i łuczywa, które podróżujący przez Dzikie Pola wozili zawsze ze sobą"
Ogniem i mieczem|"  Wnet wbito w ziemię drąg od kaganka i jaskrawe, padające z góry światło oświeciło wyraźnie kilkunastu ludzi pochylonych nad jakąś postacią leżącą bez ruchu na ziemi"
Ogniem i mieczem|"  Byli to żołnierze ubrani w barwę czerwoną, dworską, i w wilcze kapuzy"
Ogniem i mieczem| Z tych jeden, siedzący na dzielnym koniu, zdawał się reszcie przewodzić
Ogniem i mieczem|" Zsiadłszy z konia zbliżył się do owej leżącej postaci i spytał:  — A co, wachmistrzu? żyje czy nie żyje?  — Żyje, panie namiestniku, ale charcze; arkan go zdławił"
Ogniem i mieczem|"  — Co zacz jest?  — Nie Tatar, znaczny ktoś"
Ogniem i mieczem|"  — To i Bogu dziękować"
Ogniem i mieczem|"  Tu namiestnik popatrzył uważnie na leżącego męża"
Ogniem i mieczem|"  — Coś jakby hetman — rzekł"
Ogniem i mieczem|"  — I koń pod nim tatar zacny, jak lepszego u chana nie znaleźć— odpowiedział wachmistrz"
Ogniem i mieczem| — A ot, tam go trzymają
Ogniem i mieczem|"  Porucznik spojrzał i twarz mu się rozjaśniła"
Ogniem i mieczem| Obok dwóch szeregowych trzymało rzeczywiście dzielnego rumaka, który tuląc uszy i rozdymając chrapy wyciągał głowę i poglądał przerażonymi oczyma na swego pana
Ogniem i mieczem|"  — Ale koń, panie namiestniku, będzie nasz? — wtrącił tonem pytania wachmistrz"
Ogniem i mieczem|"  — A ty, psiawiaro, chciałbyś chrześcijanowi konia w stepie odjąć?  — Bo zdobyczny…  Dalszą rozmowę przerwało silniejsze chrapanie zduszonego męża"
Ogniem i mieczem|"  — Wlać mu gorzałki w gębę — rzekł pan namiestnik — pas odpiąć"
Ogniem i mieczem|"  — Czy zostaniemy tu na nocleg?  — Tak jest, konie rozkulbaczyć, stos zapalić"
Ogniem i mieczem|"  Żołnierze skoczyli co żywo"
Ogniem i mieczem| Jedni poczęli cucić i rozcierać leżącego, drudzy ruszyli po oczerety, inni rozesłali na ziemi skóry wielbłądzie i niedźwiedzie na nocleg
Ogniem i mieczem|"  Pan namiestnik, nie troszcząc się więcej o zduszonego męża, odpiął pas i rozciągnął się na burce przy ognisku"
Ogniem i mieczem| Był to młody jeszcze bardzo człowiek, suchy, czarniawy, wielce przystojny, ze szczupłą twarzą i wydatnym orlim nosem
Ogniem i mieczem| W oczach jego malowała się okrutna fantazja i zadzierżystość, ale w obliczu miał wyraz uczciwy
Ogniem i mieczem| Wąs dość obfity i niegolona widocznie od dawna broda dodawały mu nad wiek powagi
Ogniem i mieczem|"  Tymczasem dwaj pachołkowie zajęli się przyrządzaniem wieczerzy"
Ogniem i mieczem| Położono na ogniu gotowe ćwierci baranie; zdjęto też z koni kilka dropiów upolowanych w czasie dnia, kilka pardew i jednego suhaka, którego pachoł wnet zaczął obłupywać ze skóry
Ogniem i mieczem| Stos płonął, rzucając na step ogromne, czerwone koło światła
Ogniem i mieczem| Zduszony człowiek począł z wolna przychodzić do siebie
Ogniem i mieczem|"  Przez czas jakiś wodził nabiegłymi krwią oczyma po obcych, badając ich twarze; następnie usiłował powstać"
Ogniem i mieczem| Żołnierz, który poprzednio rozmawiał z namiestnikiem, dźwignął go w górę pod pachy; drugi włożył mu obuszek w dłoń, na którym nieznajomy wsparł się z całej siły
Ogniem i mieczem| Twarz jego była jeszcze czerwona, żyły jej nabrzmiałe
Ogniem i mieczem|" Na koniec przyduszonym głosem wykrztusił pierwszy wyraz:  — Wody!  Podano mu gorzałki, którą pił i pił, co mu widocznie dobrze zrobiło, bo odjąwszy wreszcie flaszę od ust, czystszym już głosem spytał:  — W czyich jestem ręku?  Namiestnik powstał i zbliżył się ku niemu"
Ogniem i mieczem|"  — W ręku tych, co waści salwowali"
Ogniem i mieczem|"  — Przeto nie waszmościowie schwycili mnie na arkan?  — Mosanie, nasza rzecz szabla, nie arkan"
Ogniem i mieczem| Krzywdzisz waść dobrych żołnierzów podejrzeniem
Ogniem i mieczem| Złapali cię jakowiś łotrzykowie udający Tatarów, których jeśliś ciekaw, oglądać możesz, bo oto leżą tam porżnięci jak barany
Ogniem i mieczem|"  To mówiąc wskazał ręką na kilka ciemnych ciał leżących poniżej wyniosłości"
Ogniem i mieczem|"  A nieznajomy na to:  — To pozwólcie mi spocząć"
Ogniem i mieczem|"  Podłożono mu wojłokową kulbakę, na której siadł i pogrążył się w milczeniu"
Ogniem i mieczem|"  Był to mąż w sile wieku, średniego wzrostu, szerokich ramion, prawie olbrzymiej budowy ciała i uderzających rysów"
Ogniem i mieczem| Głowę miał ogromną, cerę zawiędłą, bardzo ogorzałą, oczy czarne i nieco ukośne jak u Tatara, a nad wąskimi ustami zwieszał mu się cienki wąs rozchodzący się dopiero przy końcach w dwie szerokie kiście
Ogniem i mieczem| Twarz jego potężna zwiastowała odwagę i dumę
Ogniem i mieczem| Było w niej coś pociągającego i odpychającego zarazem — powaga hetmańska ożeniona z tatarską chytrością, dobrotliwość i dzikość
Ogniem i mieczem|"  Posiedziawszy nieco na kulbace, wstał i nad wszelkie spodziewanie, zamiast dziękować, poszedł oglądać trupy"
Ogniem i mieczem|"  — Prostak! — mruknął namiestnik"
Ogniem i mieczem|"  Nieznajomy tymczasem przypatrywał się uważnie każdej twarzy kiwając głową jak człowiek, który odgadł wszystko, po czym wracał z wolna do namiestnika, klepiąc się po bokach i szukając mimowolnie pasa, za który widocznie chciał zatknąć rękę"
Ogniem i mieczem|"  Nie podobała się młodemu namiestnikowi ta powaga w człeku oderżniętym przed chwilą od powroza, więc rzekł z przekąsem:  — Rzekłby kto, że wasze znajomych szukasz między owymi łotrzykami albo że pacierz za ich duszę odmawiasz"
Ogniem i mieczem|"  Nieznajomy odparł z powagą:  — I nie mylisz się waść, i mylisz: nie mylisz się, bom szukał znajomych, a mylisz się, bo to nie łotrzykowie, jeno słudzy pewnego szlachcica, mego sąsiada"
Ogniem i mieczem|"  — Tedy widocznie nie z jednej studni pijacie z onym sąsiadem"
Ogniem i mieczem|"  Dziwny jakiś uśmiech przeleciał po cienkich wargach nieznajomego"
Ogniem i mieczem|"  — I w tym się waść mylisz — mruknął przez zęby"
Ogniem i mieczem|"  Po chwili dodał głośniej:  — Ale wybacz waszmość pan, żem mu naprzód powinnej nie złożył dzięki za auxilium i skuteczny ratunek, który mnie od tak nagłej śmierci wybawił"
Ogniem i mieczem| Waści męstwo stanęło za moją nieostrożność, bom się od ludzi swoich odłączył, ale też wdzięczność moja dorównywa waszmościnej ochocie
Ogniem i mieczem|"  To rzekłszy wyciągnął ku namiestnikowi rękę"
Ogniem i mieczem|"  Ale butny młodzieńczyk nie ruszył się z miejsca i nie spieszył z podaniem swojej; natomiast rzekł:  — Chciałbym naprzód wiedzieć, jeżeli ze szlachcicem mam sprawę, bo chociaż o tym nie wątpię, jednakże bezimiennych podzięków przyjmować mi się nie godzi"
Ogniem i mieczem|"  — Widzę w waszmości prawdziwie kawalerską fantazję — i słusznie mówisz"
Ogniem i mieczem| Powinienem był zacząć od nazwiska mój dyskurs i moją podziękę
Ogniem i mieczem| Jestem Zenobi Abdank, herbu Abdank z krzyżykiem, szlachcic z województwa kijowskiego, osiadły i pułkownik kozackiej chorągwi księcia Dominika Zasławskiego
Ogniem i mieczem|"  — A ja Jan Skrzetuski, namiestnik chorągwi pancernej J"
Ogniem i mieczem| O
Ogniem i mieczem| księcia Jeremiego Wiśniowieckiego
Ogniem i mieczem|"  — Pod sławnym wojownikiem waść służysz"
Ogniem i mieczem| Przyjmże teraz moją wdzięczność i rękę
Ogniem i mieczem|"  Namiestnik nie wahał się dłużej"
Ogniem i mieczem| Towarzysze pancerni z góry wprawdzie patrzyli na żołnierzy spod innych chorągwi, ale pan Skrzetuski był na stepie, na Dzikich Polach, gdzie takie rzeczy mniej szły pod uwagę
Ogniem i mieczem| Zresztą miał do czynienia z pułkownikiem, o czym zaraz naocznie się przekonał, bo gdy jego żołnierze przynieśli panu Abdankowi pas i szablę, i krótki buzdygan, z których go rozpasano dla cucenia, podali mu zarazem i krótką buławę o osadzie z kości, o głowie ze ślinowatego rogu, jakich zażywali zwykle pułkownicy kozaccy
Ogniem i mieczem| Przy tym ubiór imci Zenobiego Abdanka był dostatni, a mowa kształtna znamionowała umysł bystry i otarcie się w świecie
Ogniem i mieczem|"  Więc pan Skrzetuski zaprosił go do kompanii"
Ogniem i mieczem| Zapach pieczonych mięs jął właśnie rozchodzić się od stosu, łechcąc nozdrza i podniebienie
Ogniem i mieczem| Pachoł wydobył je z żaru i podał na latercynowej misie
Ogniem i mieczem| Poczęli jeść, a gdy przyniesiono spory worek mołdawskiego wina uszyty z koźlej skóry, wnet zawiązała się żywa rozmowa
Ogniem i mieczem|"  — Oby nam się szczęśliwie do domu wróciło! — rzekł pan Skrzetuski"
Ogniem i mieczem|"  — To waszmość wracasz? skądże, proszę? — spytał Abdank"
Ogniem i mieczem|"  — Z daleka, bo z Krymu"
Ogniem i mieczem|"  — A cóżeś waszmość tam robił? z wykupnym jeździłeś?  — Nie, mości pułkowniku; jeździłem do samego chana"
Ogniem i mieczem|"  Abdank nastawił ciekawie ucha"
Ogniem i mieczem|"  — Ano to, proszę, w piękną waść wszedłeś komitywę! I z czymże do chana jeździłeś?  — Z listem J"
Ogniem i mieczem| O
Ogniem i mieczem| księcia Jeremiego
Ogniem i mieczem|"  — To waść posłował! O cóż jegomość książę do chana pisał?  Namiestnik popatrzył bystro na towarzysza"
Ogniem i mieczem|"  — Mości pułkowniku — rzekł — zaglądałeś w oczy łotrzykom, którzy cię na arkan ujęli — to twoja sprawa, ale co książę do chana pisał, to ani twoja, ani moja, jeno ich obydwóch"
Ogniem i mieczem|"  — Dziwiłem się przed chwilą — odparł chytrze Abdank — że jegomość książę tak młodego człowieka posłem sobie do chana obrał, ale po waścinej odpowiedzi już się nie dziwię, bo widzę, żeś młody laty, ale stary eksperiencją i rozumem"
Ogniem i mieczem|"  Namiestnik połknął gładko pochlebne słówko, pokręcił tylko młodego wąsa i pytał:  — A powiedzże mi waszmość, co porabiasz nad Omelniczkiem i jakeś się tu wziął sam jeden?  — Nie jestem sam jeden, jenom ludzi zostawił po drodze, a jadę do Kudaku, do pana Grodzickiego, któren tam jest przełożonym nad prezydium i do którego jegomość hetman wielki wysłał mnie z listami"
Ogniem i mieczem|"  — A czemu waść nie bajdakiem, wodą?  — Taki był ordynans, od którego odstąpić mi się nie godzi"
Ogniem i mieczem|"  — To dziw, że jegomość hetman taki wydał ordynans, gdyż właśnie na stepie w tak ciężkie popadłeś terminy, których wodą jadąc, pewno byłbyś uniknął"
Ogniem i mieczem|"  — Mosanie, stepy teraz spokojne; znam ja się z nimi nie od dziś, a to, co mnie spotkało, to jest złość ludzka i invidia"
Ogniem i mieczem|"  — I któż to na jegomości tak nastaje?  — Długo by gadać"
Ogniem i mieczem| Sąsiad to zły, mości namiestniku, który substancję mi zniszczył, z włości mnie ruguje, syna mi zbił — i ot — widziałeś waść, tu jeszcze na szyję moją nastawał
Ogniem i mieczem|"  — A to waść nie nosisz szabli przy boku?  W potężnej twarzy Abdanka zabłysła nienawiść, oczy zaświeciły mu posępnie i odrzekł z wolna a dobitnie:  — Noszę, i tak mi dopomóż Bóg, jako innych rekursów przeciw wrogom moim szukać już nie będę"
Ogniem i mieczem|"  Porucznik chciał coś mówić, gdy nagle na stepie rozległ się tętent koni, a raczej pośpieszne chlupotanie końskich nóg po rozmiękłej trawie"
Ogniem i mieczem| Wnet też i czeladnik namiestnika, trzymający straż, nadbiegł z wieścią, że jakowiś ludzie się zbliżają
Ogniem i mieczem|"  — To pewnie moi — rzekł Abdank — którzy zaraz za Taśminą zostali"
Ogniem i mieczem| Jam też, nie spodziewając się zdrady, tu na nich czekać obiecał
Ogniem i mieczem|"  Jakoż po chwili gromada jeźdźców otoczyła półokręgiem wzgórze"
Ogniem i mieczem| Przy blasku ognia ukazały się głowy końskie z otwartymi chrapami, prychające ze zmęczenia, a nad nimi pochylone twarze jeźdźców, którzy przysłaniając rękoma od blasku oczy patrzyli bystro w światło
Ogniem i mieczem|"  — Hej, ludzie! kto wy? — spytał Abdank"
Ogniem i mieczem|"  — Raby boże! — odpowiedziały głosy z ciemności"
Ogniem i mieczem|"  — Tak, to moi mołojce — powtórzył Abdank zwracając się do namiestnika"
Ogniem i mieczem|" — Bywajcie! bywajcie!  Niektórzy zeszli z koni i zbliżyli się do ognia"
Ogniem i mieczem|"  — A my śpieszyli, śpieszyli, bat'ku"
Ogniem i mieczem|" Szczo z toboju?  — Zasadzka była"
Ogniem i mieczem| Chwedko, zdrajca, wiedział o miejscu i tu już czekał z innymi
Ogniem i mieczem| Musiał podążyć dobrze przede mną
Ogniem i mieczem|" Na arkan mnie ujęli!  — Spasi Bih! spasi Bih! A to co za Laszek koło ciebie?  Tak mówiąc spoglądali groźnie na pana Skrzetuskiego i jego towarzyszów"
Ogniem i mieczem|"  — To druhy dobre — rzekł Abdank"
Ogniem i mieczem| — Sława Bogu, całym i żyw
Ogniem i mieczem| Zaraz będziemy ruszać dalej
Ogniem i mieczem|"  — Sława Bogu! my gotowi"
Ogniem i mieczem|"  Nowo przybyli poczęli rozgrzewać dłonie nad ogniem, bo noc była zimna, choć pogodna"
Ogniem i mieczem| Było ich do czterdziestu ludzi rosłych i dobrze zbrojnych
Ogniem i mieczem| Nie wyglądali wcale na Kozaków regestrowych, co nie pomału zdziwiło pana Skrzetuskiego, zwłaszcza że była ich garść tak spora
Ogniem i mieczem| Wszystko to wydało się namiestnikowi mocno podejrzane
Ogniem i mieczem| Gdyby hetman wielki wysłał imci Abdanka do Kudaku, dałby mu przecie straże z regestrowych, a po wtóre, z jakiejże by racji kazał mu iść stepem od Czehryna, nie wodą? Konieczność przeprawiania się przez wszystkie rzeki idące Dzikimi Polami do Dniepru mogła tylko pochód opóźnić
Ogniem i mieczem| Wyglądało to raczej tak, jakby imć pan Abdank chciał właśnie Kudak ominąć
Ogniem i mieczem|"  Ale zarówno i sama osoba pana Abdanka zastanawiała wielce młodego namiestnika"
Ogniem i mieczem| Zauważył wraz, że Kozacy, którzy ze swymi pułkownikami obchodzili się dość poufale, jego otaczali czcią niezwyczajną, jakby prawego hetmana
Ogniem i mieczem| Musiał to być jakiś rycerz dużej ręki, co tym dziwniejsze było panu Skrzetuskiemu, że znając Ukrainę i z tej, i z tamtej strony Dniepru, o takim przesławnym Abdanku nic nie słyszał
Ogniem i mieczem| Było przy tym w twarzy tego męża coś szczególnego — jakaś moc utajona, która tak biła z oblicza, jak żar od płomienia, jakaś wola nieugięta, znamionująca, że człek ten przed nikim i niczym się nie cofnie
Ogniem i mieczem| Taką właśnie wolę w obliczu miał książę Jeremi Wiśniowiecki, ale co w księciu było przyrodzonym natury darem, właściwym wielkiemu urodzeniu i władzy, to mogło zastanowić w mężu nieznanego nazwiska, zabłąkanym w głuchym stepie
Ogniem i mieczem|"  Pan Skrzetuski długo deliberował"
Ogniem i mieczem| Chodziło mu po głowie, że to może jaki potężny banita, który, wyrokiem ścigany, chronił się w Dzikie Pola — to znów, że to watażka watahy zbójeckiej; ale to ostatnie nie było prawdopodobne
Ogniem i mieczem| I ubiór, i mowa tego człowieka pokazywały co innego
Ogniem i mieczem| Zgoła więc nie wiedział namiestnik, czego się trzymać, miał się tylko na baczności, a tymczasem Abdank kazał konia sobie podawać
Ogniem i mieczem|"  — Mości namiestniku — rzekł — komu w drogę, temu czas"
Ogniem i mieczem| Pozwólże podziękować sobie raz jeszcze za ratunek
Ogniem i mieczem|" Oby Bóg pozwolił mi odpłacić ci równą usługą!  — Nie wiedziałem, kogo ratuję, przetom i na wdzięczność nie zasłużył"
Ogniem i mieczem|"  — Modestia to twoja tak mówi, która jest męstwu równa"
Ogniem i mieczem| Przyjmijże ode mnie ten pierścień
Ogniem i mieczem|"  Namiestnik zmarszczył się i krok w tył odstąpił mierząc oczyma Abdanka, ten zaś mówił dalej z ojcowską niemal powagą w głosie i postawie:  — Spojrzyj jeno"
Ogniem i mieczem| Nie bogactwo tego pierścienia, ale inne cnoty ci zalecam
Ogniem i mieczem| Za młodych jeszcze lat w bisurmańskiej niewoli będąc dostałem go od pątnika, który z Ziemi Świętej powracał
Ogniem i mieczem| W tym oczku zamknięty jest proch z grobu Chrystusa
Ogniem i mieczem| Takiego daru odmawiać się nie godzi, choćby i z osądzonych rąk pochodził
Ogniem i mieczem| Jesteś waść młodym człowiekiem i żołnierzem, a gdy nawet i starość bliska grobu nie wie, co ją przed ostateczną godziną spotkać może, cóż dopiero adolescencja, która mając przed sobą wiek długi, na większą liczbę przygód trafić musi! Pierścień ten ustrzeże cię od przygody i obroni, gdy dzień sądu nadejdzie, a to ci powiadam, że dzień ten idzie już przez Dzikie Pola
Ogniem i mieczem|"  Nastała chwila ciszy; słychać było tylko syczenie płomienia i parskanie koni"
Ogniem i mieczem|"  Z dalekich oczeretów dochodziło żałosne wycie wilków"
Ogniem i mieczem|" Nagle Abdank powtórzył raz jeszcze, jakby do siebie:  — Dzień sądu idzie już przez Dzikie Pola, a gdy nadejdzie — zadywytsia wsij swit bożyj…  Namiestnik przyjął pierścień machinalnie, tak był zdumiony słowami tego dziwnego męża"
Ogniem i mieczem|"  A ten zapatrzył się w dal stepową, ciemną"
Ogniem i mieczem|"  Potem zwrócił się z wolna i siadł na koń"
Ogniem i mieczem| Mołojcy jego czekali już u stóp wzgórza
Ogniem i mieczem|"  — W drogę! w drogę!… Bywaj zdrów, druhu żołnierzu! — rzekł do namiestnika"
Ogniem i mieczem| — Czasy teraz takie, że brat bratu nie ufa, przeto i nie wiesz, kogoś ocalił, bom ci nazwiska swego nie powiedział
Ogniem i mieczem|"  — Więc waść nie Abdank?  — To klejnot mój…  — A nazwisko?  — Bohdan Zenobi Chmielnicki"
Ogniem i mieczem|"  To rzekłszy zjechał ze wzgórza, a za nim ruszyli mołojcy"
Ogniem i mieczem| Wkrótce okryły ich tuman i noc
Ogniem i mieczem|" Dopiero gdy odjechali już z pół stajania, wiatr przyniósł od nich słowa kozackiej pieśni:   Oj wyzwoły, Boże, nas wsich, bidnych newilnykiw,     Z tiażkoj newoli,     Z wiry bisurmanskoj —     Na jasni zori,     Na tychi wody,     U kraj wesełyj,     U mir chreszczennyj — Wysłuchaj, Boże, u prośbach naszych, U neszczasnych mołytwach, Nas bidnych newilnykiw"
Ogniem i mieczem|"  Głosy cichły z wolna, potem stopiły się z powiewem szumiącym po oczeretach"
Ogniem i mieczem|"    Rozdział II  Nazajutrz z rana przybywszy do Czehryna pan Skrzetuski stanął w mieście w domu księcia Jeremiego, gdzie też miał kęs czasu zabawić, aby ludziom i koniom dać wytchnienie po długiej z Krymu podróży, którą z przyczyny wezbrania i nadzwyczaj bystrych prądów na Dnieprze trzeba było lądem odbywać, gdyż żaden bajdak nie mógł owej zimy płynąć pod wodę"
Ogniem i mieczem| Sam też Skrzetuski zażył nieco wczasu, a potem szedł do pana Zaćwilichowskiego, byłego komisarza Rzplitej, żołnierza dobrego, który, nie służąc u księcia, był jednak jego zaufanym i przyjacielem
Ogniem i mieczem| Namiestnik pragnął się go wypytać, czy nie ma jakich z Łubniów dyspozycji
Ogniem i mieczem| Książę wszelako nic szczególnego nie polecił; kazał Skrzetuskiemu, w razie gdyby odpowiedź chanowa była pomyślna, wolno iść, tak aby ludzie i konie mieli się dobrze
Ogniem i mieczem| Z chanem zaś miał książę taką sprawę, że chodziło mu o ukaranie kilku murzów tatarskich, którzy własnowolnie puścili mu w jego zadnieprzańskie państwo zagony, a których sam zresztą srodze zbił
Ogniem i mieczem| Chan rzeczywiście dał odpowiedź pomyślną: obiecał przysłać osobnego posła na kwiecień, ukarać nieposłusznych, a chcąc sobie zyskać życzliwość tak wsławionego jak książę wojownika, posłał mu przez Skrzetuskiego konia wielkiej krwi i szłyk soboli
Ogniem i mieczem| Pan Skrzetuski wywiązawszy się z niemałym zaszczytem z poselstwa, które już samo było dowodem wielkiego książęcego faworu, bardzo był rad, że mu w Czehrynie zabawić pozwolono i nie naglono z powrotem
Ogniem i mieczem| Natomiast stary Zaćwilichowski wielce był zafrasowany tym, co działo się od niejakiego czasu w Czehrynie
Ogniem i mieczem| Poszli tedy razem do Dopuła, Wołocha, który w mieście zajazd i winiarnię trzymał, i tam, choć była godzina jeszcze wczesna, zastali szlachty huk, gdyż to był dzień targowy, a oprócz tego w tymże dniu wypadał w Czehrynie postój bydła pędzonego ku obozowi wojsk koronnych, przy czym ludzi nazbierało się w mieście mnóstwo
Ogniem i mieczem| Szlachta zaś gromadziła się zwykle w rynku, w tak zwanym Dzwonieckim Kącie, u Dopuła
Ogniem i mieczem| Byli tam więc i dzierżawcy Koniecpolskich, i urzędnicy czehryńscy, i właściciele ziem pobliskich siedzący na przywilejach, szlachta osiadła i od nikogo niezależna, dalej urzędnicy ekonomii, trochę starszyzny kozackiej i pomniejszy drobiazg szlachecki, bądź to na kondycjach żyjący, bądź na swoich futorach
Ogniem i mieczem|"  Ci i tamci pozajmowali ławy stojące wedle długich dębowych stołów i rozprawiali głośno, a wszyscy o ucieczce Chmielnickiego, która była największym w mieście ewenementem"
Ogniem i mieczem| Skrzetuski więc z Zaćwilichowskim siedli sobie w kącie osobno i namiestnik począł wypytywać, co by to za feniks był ten Chmielnicki, o którym wszyscy mówili
Ogniem i mieczem|"  — To wać nie wiesz? — odpowiedział stary żołnierz"
Ogniem i mieczem| — To jest pisarz wojska zaporoskiego, dziedzic Subotowa i — dodał ciszej — mój kum
Ogniem i mieczem| Znamy się dawno
Ogniem i mieczem| Bywaliśmy w różnych potrzebach, w których niemało dokazywał, szczególniej pod Cecorą
Ogniem i mieczem| Żołnierza takiej eksperiencji w wojskowych rzeczach nie masz może w całej Rzeczypospolitej
Ogniem i mieczem| Tego się głośno nie mówi, ale to hetmańska głowa: człek wielkiej ręki i wielkiego rozumu; jego całe kozactwo słucha więcej niż koszowych i atamanów, człek nie pozbawiony dobrych stron, ale hardy, niespokojny i gdy nienawiść weźmie w nim górę — może być straszny
Ogniem i mieczem|"  — Co mu się stało, że z Czehryna umknął?  — Koty ze starostką Czaplińskim darli, ale to furda! Zwyczajnie szlachcic szlachcicowi z nieprzyjaźni sadła zalewał"
Ogniem i mieczem| Nie jeden on i nie jednemu jemu
Ogniem i mieczem| Mówią przy tym, że żonę starostce bałamucił: starostka mu kochanicę odebrał i z nią się ożenił, a on mu ją za to później bałamucił, a to jest podobna rzecz, bo zwyczajnie… kobieta lekka
Ogniem i mieczem| Ale to są tylko pozory, pod którymi głębsze jakieś praktyki się ukrywają
Ogniem i mieczem| Widzisz waść, rzecz jest taka: w Czerkasach mieszka stary Barabasz, pułkownik kozacki, nasz przyjaciel
Ogniem i mieczem| Miał on przywileje i jakoweś pisma królewskie, o których mówiono, że Kozaków do oporu przeciw szlachcie zachęcały
Ogniem i mieczem| Ale że to ludzki, dobry człek, trzymał je u siebie i nie publikował
Ogniem i mieczem| Owóż Chmielnicki Barabasza na ucztę zaprosiwszy tu do Czehryna, do swego domu, spoił, potem posłał ludzi do jego futoru, którzy pisma i przywileje u żony podebrali — i z nimi umknął
Ogniem i mieczem| Strach, by z nich jaka rebelia, jako była Ostranicowa, nie korzystała, bo repeto: że to człek straszny, a umknął nie wiadomo gdzie
Ogniem i mieczem|"  Na to pan Skrzetuski:  — A to lis! w pole mnie wywiódł"
Ogniem i mieczem|" Toć ja jego tej nocy na stepie spotkałem i od arkana uwolniłem!  Zaćwilichowski aż się za głowę porwał"
Ogniem i mieczem|"  — Na Boga, co wać powiadasz? Nie może to być!  — Może być, kiedy było"
Ogniem i mieczem| Powiadał mi się pułkownikiem u księcia Dominika Zasławskiego i że do Kudaku, do pana Grodzickiego, od hetmana wielkiego jest posłany, alem już temu nie wierzył, gdyż nie wodą jechał, jeno się stepem przekradał
Ogniem i mieczem|"  — To człek chytry jak Ulisses"
Ogniem i mieczem|" I gdzieżeś go wać spotkał?  — Nad Omelniczkiem, po prawej stronie Dnieprowej"
Ogniem i mieczem| Widno do Siczy jechał
Ogniem i mieczem|"  — Kudak chciał minąć"
Ogniem i mieczem| Teraz intelligo
Ogniem i mieczem|" Ludzi siła było przy nim?  — Było ze czterdziestu"
Ogniem i mieczem| Ale za późno przyjechali
Ogniem i mieczem| Gdyby nie moi, byliby go słudzy starostki zdławili
Ogniem i mieczem|"  — Czekajże waszmość"
Ogniem i mieczem| To jest ważna rzecz
Ogniem i mieczem|" Słudzy starostki, mówisz?  — Tak sam powiadał"
Ogniem i mieczem|"  — Skądże starostka mógł wiedzieć, gdzie jego szukać, kiedy tu w mieście wszyscy głowy tracą nie wiedząc, gdzie się podział?  — Tego i ja wiedzieć nie mogę"
Ogniem i mieczem| Może też Chmielnicki zełgał i zwykłych łotrzyków na sług starostki kreował, by swoje krzywdy tym mocniej afirmować
Ogniem i mieczem|"  — Nie może to być"
Ogniem i mieczem| Ale to jest dziwna rzecz
Ogniem i mieczem|" Czy waszmość wie, że są listy hetmańskie przykazujące Chmielnickiego łapać i in fundo zadzierżyć?  Namiestnik nie zdążył odpowiedzieć, bo w tej chwili wszedł do izby jakiś szlachcic z ogromnym hałasem"
Ogniem i mieczem|" Drzwiami trzasnął raz i drugi, a spojrzawszy hardo po izbie zawołał:  — Czołem waszmościom!  Był to człek czterdziestoletni, niski, z twarzą zapalczywą, której to zapalczywości przydawały jeszcze bardziej oczy jakby śliwy na wierzchu głowy siedzące, bystre, ruchliwe — człek widocznie bardzo żywy, wichrowaty i do gniewu skory"
Ogniem i mieczem|"  — Czołem waszmościom! — powtórzył głośniej i ostrzej, gdy mu zrazu nie odpowiadano"
Ogniem i mieczem|"  — Czołem, czołem — ozwało się kilka głosów"
Ogniem i mieczem|"  Był to pan Czapliński, podstarości czehryński, sługa zaufany młodego pana chorążego Koniecpolskiego"
Ogniem i mieczem|"  W Czehrynie nie lubiano go, bo był zawadiaka wielki, pieniacz, prześladowca, ale miał niemniej wielkie plecy, przeto ten i ów z nim politykował"
Ogniem i mieczem|"  Zaćwilichowskiego jednego szanował, jak i wszyscy, dla jego powagi, cnoty i męstwa"
Ogniem i mieczem| Ujrzawszy go, wnet też zbliżył się ku niemu i skłoniwszy się dość dumnie Skrzetuskiemu zasiadł przy nich ze swoją lampką miodu
Ogniem i mieczem|"  — Mości starostko — spytał Zaćwilichowski — czy wiesz, co się dzieje z Chmielnickim?  — Wisi, mości chorąży, jakem Czapliński, wisi, a jeśli dotąd nie wisi, to będzie wisiał"
Ogniem i mieczem| Teraz, gdy są listy hetmańskie, niech jedno go dostanę w swoje ręce
Ogniem i mieczem|"  To mówiąc, uderzył pięścią w stół, aż płyn rozlał się ze szklenic"
Ogniem i mieczem|"  — Nie wylewaj waćpan wina! — rzekł pan Skrzetuski"
Ogniem i mieczem|"  Zaćwilichowski przerwał:  — A czy go wać dostaniesz! Przecie uciekł i nikt nie wie, gdzie jest?  — Nikt nie wie? Ja wiem, jakem Czapliński! Waszmość, panie chorąży, znasz Chwedka"
Ogniem i mieczem| Owóż Chwedko jemu służy, ale i mnie
Ogniem i mieczem| Będzie on Judaszem Chmielowi
Ogniem i mieczem| Siła mówić
Ogniem i mieczem| Wdał się Chwedko w komitywę z mołojcami Chmielnickiego
Ogniem i mieczem| Człek sprytny
Ogniem i mieczem| Wie o każdym kroku
Ogniem i mieczem|" Podjął się mi go dostawić żywym czy zmarłym i wyjechał w step równo przed Chmielnickim, wiedząc, gdzie ma go czekać!… A, didków syn przeklęty!  To mówiąc znowu w stół uderzył"
Ogniem i mieczem|"  — Nie wylewaj waćpan wina! — powtórzył z przyciskiem pan Skrzetuski, który dziwną jakąś awersję uczuł do tego podstarościego od pierwszego spojrzenia"
Ogniem i mieczem|"  Szlachcic zaczerwienił się, błysnął swymi wypukłymi oczyma, sądząc, że mu dają okazję, i spojrzał zapalczywie na Skrzetuskiego, ale ujrzawszy na nim barwę Wiśniowieckich, zmitygował się, gdyż jakkolwiek chorąży Koniecpolski wadził się wówczas z księciem, wszelako Czehryn zbyt był blisko Łubniów i niebezpiecznie było barwy książęcej nie uszanować"
Ogniem i mieczem|"  Książę też i ludzi dobierał takich, że każdy dwa razy pomyślał, nim z którym zadarł"
Ogniem i mieczem|"  — Więc to Chwedko podjął się waci Chmielnickiego dostawić? — pytał znów Zaćwilichowski"
Ogniem i mieczem|"  — Chwedko: I dostawi, jakem Czapliński"
Ogniem i mieczem|"  — A ja waci mówię, że nie dostawi"
Ogniem i mieczem| Chmielnicki zasadzki uszedł i na Sicz podążył, o czym trzeba pana krakowskiego dziś jeszcze zawiadomić
Ogniem i mieczem| Z Chmielnickim nie ma żartów
Ogniem i mieczem| Krótko mówiąc, lepszy on ma rozum, tęższą rękę i większe szczęście od waci, który zbyt się zapalasz
Ogniem i mieczem| Chmielnicki odjechał bezpiecznie, powtarzam waci, a jeśli mnie nie wierzysz, to ci to ten kawaler powtórzy, który go wczoraj na stepie widział i zdrowym go pożegnał
Ogniem i mieczem|"  — Nie może być! nie może być! — wrzeszczał targając się za czuprynę Czapliński"
Ogniem i mieczem|"  — I co większa — dodał Zaćwilichowski — to ten kawaler tu obecny sam go salwował i waścinych sług wygubił, w czym mimo listów hetmańskich nie jest winien, bo z Krymu z poselstwa wraca i o listach nie wiedział, a widząc człeka przez łotrzyków, jak sądził, w stepie oprymowanego, przyszedł mu z pomocą"
Ogniem i mieczem| O którym to wyratowaniu się Chmielnickiego wcześniej waci zawiadamiam, bo gotów cię z Zaporożcami w twojej ekonomii odwiedzić, a znać nie byłbyś mu rad bardzo
Ogniem i mieczem| Nadtoś się z nim warcholił
Ogniem i mieczem|" Tfu, do licha!  Zaćwilichowski nie lubił także Czaplińskiego"
Ogniem i mieczem|"  Czapliński zerwał się z miejsca i aż mu mowę ze złości odjęło; twarz tylko spąsowiała mu zupełnie, a oczy coraz bardziej na wierzch wyłaziły"
Ogniem i mieczem|" Tak stojąc przed Skrzetuskim puszczał tylko urywane wyrazy:  — Jak to! waść mimo listów hetmańskich!… Ja waści… ja waści…  A pan Skrzetuski nie wstał nawet z ławy, jeno wsparłszy się na łokciu patrzył na podskakującego Czaplińskiego jak raróg na uwiązanego wróbla"
Ogniem i mieczem|"  — Czego się waść mnie czepiasz jak rzep psiego ogona? — spytał"
Ogniem i mieczem|"  — Ja waści do grodu ze sobą… Waść mimo listów… Ja waści Kozakami!…  Krzyczał tak, że w izbie uciszyło się trochę"
Ogniem i mieczem| Obecni poczęli zwracać głowy w stronę Czaplińskiego
Ogniem i mieczem| Szukał on okazji zawsze, bo taka była jego natura, robił burdy każdemu, kogo napotkał, ale to zastanowiło wszystkich, że teraz zaczął przy Zaćwilichowskim, którego jednego się obawiał, i że zaczął z żołnierzem noszącym barwę Wiśniowieckich
Ogniem i mieczem|"  — Zamilknij no wasze — rzekł stary chorąży"
Ogniem i mieczem| — Ten kawaler jest ze mną
Ogniem i mieczem|"  — Ja wa… wa… waści do grodu… w dyby! — wrzeszczał dalej Czapliński nie uważając już na nic i na nikogo"
Ogniem i mieczem|"  Teraz pan Skrzetuski podniósł się także całą wysokością swego wzrostu, ale nie wyjmował szabli z pochew, tylko jak ją miał spuszczoną nisko na rapciach, chwycił w środku i podsunął w górę tak, że rękojeść wraz z krzyżykiem poszła pod sam nos Czaplińskiemu"
Ogniem i mieczem|"  — Powąchaj no to waść — rzekł zimno"
Ogniem i mieczem|"  — Bij, kto w Boga!… Służba! — krzyknął Czapliński chwytając za rękojeść"
Ogniem i mieczem|"  Ale nie zdążył szabli wydobyć"
Ogniem i mieczem|" Młody namiestnik obrócił go w palcach, chwycił jedną ręką za kark, drugą za hajdawery poniżej krzyża, podniósł w górę rzucającego się jak cyga i idąc ku drzwiom między ławami wołał:  — Panowie bracia, miejsce dla rogala, bo pobodzie!  To rzekłszy doszedł do drzwi, uderzył w nie Czaplińskim, roztworzył i wyrzucił podstarościego na ulicę"
Ogniem i mieczem|"  Po czym spokojnie usiadł na dawnym miejscu obok Zaćwilichowskiego"
Ogniem i mieczem|"  W izbie przez chwilę zapanowała cisza"
Ogniem i mieczem| Siła, jakiej dowód złożył pan Skrzetuski, zaimponowała zebranej szlachcie
Ogniem i mieczem| Po chwili jednak cała izba zatrzęsła się od śmiechu
Ogniem i mieczem|"  — Vivant wiśniowiecczycy! — wołali jedni"
Ogniem i mieczem|"  — Omdlał, omdlał i krwią oblan! — krzyczeli inni, którzy zaglądali przeze drzwi, ciekawi, co też pocznie Czapliński"
Ogniem i mieczem|" — Słudzy go podnoszą!  Mała tylko liczba stronników podstarościego milczała i nie mając odwagi ująć się za nim, spoglądała ponuro na namiestnika"
Ogniem i mieczem|"  — Prawdę rzekłszy, w piętkę goni ten ogar — rzekł Zaćwilichowski"
Ogniem i mieczem|"  — Kundys to, nie ogar — rzekł zbliżając się gruby szlachcic, który miał bielmo na jednym oku, a na czole dziurę wielkości talara, przez którą świeciła naga kość"
Ogniem i mieczem| — Kundys to, nie ogar! pozwól waść — mówił dalej zwracając się do Skrzetuskiego — abym mu służby moje ofiarował
Ogniem i mieczem| Jan Zagłoba herbu Wczele, co każdy snadno poznać może choćby po onej dziurze, którą w czele kula rozbójnicka mi zrobiła, gdym się do Ziemi Świętej za grzechy młodości ofiarował
Ogniem i mieczem|"  — Dajże waść pokój — rzekł Zaćwilichowski — powiadałeś kiedy indziej, że ci ją kuflem w Radomiu wybito"
Ogniem i mieczem|"  — Kula rozbójnicka, jakom żyw! W Radomiu było co innego"
Ogniem i mieczem|"  — Ofiarowałeś się waść do Ziemi Świętej… może, aleś w niej nie był, to pewna"
Ogniem i mieczem|"  — Nie byłem, bom już w Galacie palmę męczeńską otrzymał"
Ogniem i mieczem| Jeśli łżę, jestem arcypies, nie szlachcic
Ogniem i mieczem|"  — A taki breszesz i breszesz!  — Szelmą jestem bez uszu"
Ogniem i mieczem|" W wasze ręce, panie namiestniku!  Tymczasem przychodzili i inni, zawierając z panem Skrzetuskim znajomość i afekt mu swój oświadczając, nie lubili bowiem ogólnie Czaplińskiego i radzi byli, że go taka spotkała konfuzja"
Ogniem i mieczem| Rzecz dziwna i trudna dziś do zrozumienia, że tak cała szlachta w okolicach Czehryna, jak i pomniejsi właściciele słobód, dzierżawcy ekonomii, ba! nawet ze służby Koniecpolskich, wszyscy wiedząc, jako zwyczajnie w sąsiedztwie, o zatargach Czaplińskiego z Chmielnickim, byli po stronie tego ostatniego
Ogniem i mieczem| Chmielnicki bowiem miał sławę znamienitego żołnierza, który niemałe zasługi w różnych wojnach położył
Ogniem i mieczem| Wiedziano także, że sam król się z nim znosił i wysoce jego zdanie cenił, na całe zaś zajście patrzono tylko jak na zwykłą burdę szlachcica ze szlachcicem, jakich to burd na tysiące się liczyło, zwłaszcza w ziemiach ruskich
Ogniem i mieczem| Stawano więc po stronie tego, kto sobie więcej przychylności zjednać umiał, nie przewidując, by z tego takie straszliwe skutki wyniknąć miały
Ogniem i mieczem| Później dopiero zapłonęły serca nienawiścią ku Chmielnickiemu, ale zarówno serca szlachty i duchowieństwa obydwóch obrządków
Ogniem i mieczem|"  Przychodzili tedy do pana Skrzetuskiego z kwartami mówiąc: „Pij, panie bracie! Wypij i ze mną! — Niech żyją wiśniowiecczycy! Tak młody, a już porucznik u księcia"
Ogniem i mieczem| Vivat książę Jeremi, hetman nad hetmany! Z księciem Jeremim pójdziemy na kraj świata! — Na Turków i Tatarów! — Do Stambułu! Niech żyje miłościwie nam panujący Władysław IV!” Najgłośniej zaś krzyczał pan Zagłoba, który sam jeden gotów był cały regiment przepić i przegadać
Ogniem i mieczem|"  — Mości panowie! — wrzeszczał, aż szyby w oknach dzwoniły — pozwałem ja już jegomości sułtana do grodu za gwałt, którego się na mnie w Galacie dopuścił"
Ogniem i mieczem|"  — Nie powiadajże waćpan lada czego, żeby ci się gęba nie wystrzępiła!  — Jak to, mości panowie? Quatuor articuli judicii castrensis: stuprum, incendium, latrocinium et vis armata alienis aedibus illata — a czyż nie była to właśnie vis armata?  — Krzykliwy z waści głuszec"
Ogniem i mieczem|"  — I choćby do trybunału pójdę!  — Przestańże wasze…  — I kondemnatę uzyskam, i bezecnym go ogłoszę, a potem wojna, ale już z infamisem"
Ogniem i mieczem|"  — Zdrowie waszmościów!  Niektórzy wszelako śmieli się, a z nimi i pan Skrzetuski, bo mu się z czupryny trochę kurzyło, szlachcic zaś tokował dalej naprawdę jak głuszec, który się własnym głosem upaja"
Ogniem i mieczem|" Na szczęście dyskurs jego przerwany został przez innego szlachcica, który zbliżywszy się, pociągnął go za rękaw i rzekł śpiewnym litewskim akcentem:  — Poznajomijże waćpan, mości Zagłobo, i mnie z panem namiestnikiem Skrzetuskim… poznajomijże!  — A i owszem, i owszem"
Ogniem i mieczem| Mości namiestniku, oto jest pan Powsinoga
Ogniem i mieczem|"  — Podbipięta — poprawił szlachcic"
Ogniem i mieczem|"  — Wszystko jedno! herbu Zerwipludry…  — Zerwikaptur — poprawił szlachcic"
Ogniem i mieczem|"  — Wszystko jedno"
Ogniem i mieczem| Z Psichkiszek
Ogniem i mieczem|"  — Myszykiszek — poprawił szlachcic"
Ogniem i mieczem|"  — Wszystko jedno"
Ogniem i mieczem| Nescio, co bym wolał, czy mysie, czy psie kiszki
Ogniem i mieczem| Ale to pewna, że bym w żadnych mieszkać nie chciał, bo to i osiedzieć się tam niełatwo, i wychodzić niepolitycznie
Ogniem i mieczem| Mości panie! — mówił dalej do Skrzetuskiego ukazując Litwina — oto tydzień już piję wino za pieniądze tego szlachcica, któren ma miecz za pasem równie ciężki jak trzos, a trzos równie ciężki jak dowcip
Ogniem i mieczem| Ale jeślim pił kiedy wino za pieniądze większego cudaka, to pozwolę się nazwać takim kpem, jak ten, co mi wino kupuje
Ogniem i mieczem|"  — A to go objechał! — wołała śmiejąc się szlachta"
Ogniem i mieczem|"  Ale Litwin nie gniewał się, kiwał tylko ręką, uśmiechał się łagodnie i powtarzał:  — At, dałbyś waćpan pokój… słuchać hadko!  Pan Skrzetuski przypatrywał się ciekawie tej nowej figurze, która istotnie zasługiwała na nazwę cudaka"
Ogniem i mieczem| Przede wszystkim był to mąż wzrostu tak wysokiego, że głową prawie powały dosięgał, a chudość nadzwyczajna wydawała go wyższym jeszcze
Ogniem i mieczem| Szerokie jego ramiona i żylasty kark zwiastowały niepospolitą siłę, ale była na nim tylko skóra i kości
Ogniem i mieczem| Brzuch miał tak wpadły pod piersią, że można by go wziąć za głodomora, lubo ubrany był dostatnio, w szarą opiętą kurtę ze świebodzińskiego sukna, z wąskimi rękawami, i wysokie szwedzkie buty, które na Litwie zaczynały wchodzić w użycie
Ogniem i mieczem| Szeroki i dobrze wypchany łosiowy pas, nie mając na czym się trzymać, opadał mu aż na biodra, a do pasa przywiązany był krzyżacki miecz tak długi, że temu olbrzymiemu mężowi prawie do pachy dochodził
Ogniem i mieczem|"  Ale kto by się miecza przeląkł, wnet by się uspokoił, spojrzawszy na twarz jego właściciela"
Ogniem i mieczem| Była to twarz chuda, również jak i cała osoba, ozdobiona dwiema zwiśniętymi ku dołowi brwiami i parą tak samo zwisłych konopnego koloru wąsów, ale tak poczciwa, tak szczera, jak u dziecka
Ogniem i mieczem| Owa obwisłość wąsów i brwi nadawała jej wyraz stroskany, smutny i śmieszny zarazem
Ogniem i mieczem| Wyglądał na człeka, którego ludzie popychają, ale panu Skrzetuskiemu podobał się z pierwszego wejrzenia za ową szczerość twarzy i doskonały moderunek żołnierski
Ogniem i mieczem|"  — Panie namiestniku — rzekł — to waszmość od księcia pana Wiśniowieckiego?  — Tak jest"
Ogniem i mieczem|"  Litwin ręce złożył jako do modlitwy i oczy podniósł w górę"
Ogniem i mieczem|"  — Ach, co to za wielki wojennik! co to za rycerz! co to za wódz!  — Daj Boże Rzeczypospolitej takich jak najwięcej"
Ogniem i mieczem|"  — I pewno, i pewno! A czyby nie można do niego pod znak?  — Będzie waści rad"
Ogniem i mieczem|"  Tu pan Zagłoba wtrącił się do rozmowy:  — Będzie miał książę dwa rożny do kuchni: jeden z waćpana, drugi z jego miecza, albo najmie waści za mistrza, albo każe na wasanu zbójów wieszać lub sukno na barwę będzie waspanem mierzył! Tfu, jak się waćpan nie wstydzisz, będąc człowiekiem i katolikiem, być tak długim, jak serpens lub jak pogańska włócznia!  — Słuchać hadko — rzekł cierpliwie Litwin"
Ogniem i mieczem|"  — Jakże też godność waszeci? — spytał pan Skrzetuski — bo gdyś mówił, pan Zagłoba tak waści podrywał, że z przeproszeniem nic nie mogłem zrozumieć"
Ogniem i mieczem|"  — Podbipięta"
Ogniem i mieczem|"  — Powsinoga"
Ogniem i mieczem|"  — Zerwikaptur z Myszykiszek"
Ogniem i mieczem|"  — Masz babo pociechę! Piję jego wino, ale kpem jestem, jeśli to nie pogańskie imiona"
Ogniem i mieczem|"  — Dawno waść z Litwy? — pytał namiestnik"
Ogniem i mieczem|"  — At, już dwie niedziele w Czehrynie"
Ogniem i mieczem| Dowiedziawszy się od pana Zaćwilichowskiego, że waść tędy ciągnąć będziesz, czekam, by pod jego opieką księciu moje prośby przedstawić
Ogniem i mieczem|"  — Powiedzże mi waszmość, proszę, bom ciekaw, czemu też taki katowski miecz pod pachą nosisz?  — Nie katowski to, mości namiestniku, ale krzyżacki, a noszę, bo zdobyczny i dawno w rodzie"
Ogniem i mieczem| Już pod Chojnicami służył w litewskim ręku — tak i noszę
Ogniem i mieczem|"  — Ale to sroga machina i ciężka być musi okrutnie — chyba do obu rąk?  — Można do obu, można do jednej"
Ogniem i mieczem|"  — Pokażże wasze!  Litwin wydobył i podał, ale panu Skrzetuskiemu ręka zwisła od razu"
Ogniem i mieczem| Ni się złożyć, ni cięcia wymierzyć swobodnie
Ogniem i mieczem| Na dwie ręce poradził, ale jeszcze było za ciężko
Ogniem i mieczem|" Więc pan Skrzetuski zawstydził się trochę i zwróciwszy się do obecnych:  — No, mości panowie — rzekł — kto krzyż uczyni?  — My już próbowali — odrzekło kilkanaście głosów"
Ogniem i mieczem| — Jeden pan komisarz Zaćwilichowski podniesie, ale krzyża i on nie uczyni
Ogniem i mieczem|"  — No, a waćpan? — pytał pan Skrzetuski zwracając się do Litwina"
Ogniem i mieczem|"  Szlachcic podniósł miecz jak trzcinę i machnął nim kilkanaście razy z największą łatwością, aż powietrze warczało w izbie, a wiatr powiał po twarzach"
Ogniem i mieczem|"  — A niechże waści Bóg sekunduje! — zawołał Skrzetuski"
Ogniem i mieczem|" — Pewną masz służbę u księcia pana!  — Bóg widzi, że jej pragnę, bo mi miecz w niej nie zardzewieje"
Ogniem i mieczem|"  — Ale dowcip do reszty — rzekł pan Zagłoba — gdyż nie umiesz waść tak samo nim obracać"
Ogniem i mieczem|"  Zaćwilichowski wstał i obaj z namiestnikiem zabierali się do odejścia, gdy naraz wszedł do izby biały jak gołąb człowiek i spostrzegłszy Zaćwilichowskiego rzekł:  — Mości chorąży komisarzu, ja tu do pana umyślnie!  Był to Barabasz, pułkownik czerkaski"
Ogniem i mieczem|"  — To chodźże waszmość do mnie na kwaterę — rzekł Zaćwilichowski"
Ogniem i mieczem| — Tu już się tak ze łbów kurzy, że i świata nie widać
Ogniem i mieczem|"  Wyszli razem, a Skrzetuski z nimi"
Ogniem i mieczem|" Zaraz za progiem Barabasz spytał:  — Czy nie ma wieści o Chmielnickim?  — Są"
Ogniem i mieczem| Uciekł na Sicz
Ogniem i mieczem| Oto ten oficer spotkał go wczoraj na stepie
Ogniem i mieczem|"  — To nie wodą pojechał? Pchnąłem gońca do Kudaku, by go łapano, ale jeśli tak, to na próżno"
Ogniem i mieczem|"  To rzekłszy Barabasz zatknął rękami oczy i począł powtarzać:  — Ej! spasi Chryste! spasi Chryste!  — Czego wać trwożysz?  — A czy waszmość wiesz, co on mi zdradą wydarł? Czy wiesz, co to znaczy takie dokumenta w Siczy opublikować? Spasi Chryste! Jeśli król wojny z bisurmanem nie uczyni, to iskra na prochy…  — Rebelię waszmość przepowiadasz?  — Nie przepowiadam, bo ją widzę, a Chmielnicki lepszy od Nalewajki i od Łobody"
Ogniem i mieczem|"  — A kto za nim pójdzie?  — Kto? Zaporoże, regestrowi, mieszczanie, czerń, futornicy — i tacy ot!  Tu pan Barabasz wskazał na rynek i na uwijających się po nim ludzi"
Ogniem i mieczem| Cały rynek był zapchany wielkimi siwymi wołami pędzonymi ku Korsuniowi dla wojska, a przy wołach szedł mnogi lud pastuszy, tak zwani czabanowie, którzy całe życie w stepach i pustyniach spędzali — ludzie zupełnie dzicy, nie wyznający żadnej religii — religionis nullius, jak mówił wojewoda Kisiel
Ogniem i mieczem| Spostrzegałeś między nimi postacie podobniejsze do zbójów niż do pasterzy, okrutne, straszne, pokryte łachmanami rozmaitych ubiorów
Ogniem i mieczem| Większa ich część była przybrana w tołuby baranie albo w niewyprawne skóry wełną na wierzch, rozchełstane na przodzie i ukazujące, choć była to zima, nagą pierś spaloną od wiatrów stepowych
Ogniem i mieczem| Każden zbrojny, ale w najrozmaitszą broń: jedni mieli łuki i sajdaki na plecach, niektórzy samopały albo tak zwane z kozacka „piszczele”, inni szable tatarskie, inni kosy lub wreszcie tylko kije z przywiązaną na końcu szczęką końską
Ogniem i mieczem| Między nimi kręcili się mało co mniej dzicy, choć lepiej zbrojni Niżowcy wiozący do obozu na sprzedaż rybę suszoną, zwierzynę i tłuszcz barani; dalej czumacy z solą, stepowi i leśni pasiecznicy oraz woskoboje z miodem, osadnicy leśni ze smołą i dziegciem; dalej chłopi z podwodami, Kozacy regestrowi, Tatarzy z Białogrodu i Bóg wie nie kto — włóczęgi — siromachy z końca świata
Ogniem i mieczem| W całym mieście pełno było pijanych, w Czehrynie bowiem wypadał nocleg, więc i hulatyka przed nocą
Ogniem i mieczem| Na rynku rozkładano ognie, gdzieniegdzie paliła się beczka ze smołą
Ogniem i mieczem| Zewsząd dochodził gwar i wrzaski
Ogniem i mieczem|" Przeraźliwy głos piszczałek tatarskich i bębenków mieszał się z ryczeniem bydła i z łagodniejszymi głosami lir, przy których wtórze ślepcy śpiewali ulubioną wówczas pieśń:   Sokołe jasnyj, Brate mij ridnyj, Ty wysoko łetajesz, Ty dałeko widajesz"
Ogniem i mieczem|"  A obok tego rozlegały się dzikie okrzyki: „hu! ha! — hu! ha!”, Kozaków tańczących na rynku trepaka, pomazanych dziegciem i pijanych zupełnie"
Ogniem i mieczem| Wszystko to razem było dzikie i rozszalałe
Ogniem i mieczem| Dość było Zaćwilichowskiemu jednego spojrzenia, by się przekonać, że Barabasz miał słuszność, że lada podmuch mógł rozpętać te niesforne żywioły skłonne do grabieży, a przywykłe do boju, których pełno było na całej Ukrainie
Ogniem i mieczem| A poza tymi tłumami stała jeszcze Sicz, stało Zaporoże od niedawna okiełznane i w karby po Masłowym Stawie ujęte, ale gryzące niecierpliwie munsztuk, pomne dawnych przywilejów, nienawidzące komisarzy, a stanowiące uorganizowaną siłę
Ogniem i mieczem| Siła ta miała przecie za sobą sympatię niezmiernych mas chłopstwa mniej cierpliwego niż w innych Rzplitej stronach, bo mającego pod bokiem Czertomelik, a na nim bezpaństwo, rozbój i wolę
Ogniem i mieczem| Więc pan chorąży, choć sam Rusin i gorliwy wschodniego obrządku stronnik, zadumał się smutno
Ogniem i mieczem|"  Jako człek stary, pamiętał dobrze czasy Nalewajki, Łobody, Kremskiego, znał ukraińskie rozbójnictwo lepiej może jak ktokolwiek na Rusi, a znając jednocześnie Chmielnickiego wiedział, że on wart dwudziestu Łobodów i Nalewajków"
Ogniem i mieczem| Zrozumiał tedy całe niebezpieczeństwo jego na Sicz ucieczki, zwłaszcza z listami królewskimi, o których pan Barabasz powiadał, że były pełne obietnic dla Kozaków i zachęcające ich do oporu
Ogniem i mieczem|"  — Mości pułkowniku czerkaski — rzekł do Barabasza — powinien byś waszmość na Sicz jechać, wpływy Chmielnickiego równoważyć i pacyfikować, pacyfikować!  — Mości chorąży — odparł Barabasz — powiem tylko tyle waszmości, że na samą wieść o ucieczce Chmielnickiego z papierami połowa moich czerkaskich ludzi dzisiejszej nocy także na Sicz za nim zbiegła"
Ogniem i mieczem|" Moje czasy już minęły — mnie mogiła, nie buława!  Rzeczywiście Barabasz był żołnierz dobry, ale człowiek stary i bez wpływu"
Ogniem i mieczem|"  Tymczasem doszli do kwatery Zaćwilichowskiego; stary chorąży odzyskał już trochę pogody umysłu właściwej jego gołębiej duszy i gdy zasiedli nad półgarncówką miodu, rzekł raźniej:  — Wszystko to furda, jeśli, jak mówią, wojna z bisurmanempraeparatur, a podobno że tak i jest, bo choć Rzeczpospolita wojny nie chce i niemało już sejmy królowi krwi napsuły, wszelako król może na swoim postawić"
Ogniem i mieczem| Cały ten ogień można będzie na Turka obrócić, a w każdym razie mamy przed sobą czas
Ogniem i mieczem| Ja sam pojadę do pana krakowskiego i zdam mu sprawę, i będę prosił, by się jak najbliżej ku nam z wojskiem przymknął
Ogniem i mieczem| Czy co wskóram, nie wiem, bo chociaż to pan mężny i wojownik doświadczony, ale okrutnie w swoim zdaniu i swoim wojsku dufny
Ogniem i mieczem| Waść, mości pułkowniku czerkaski, trzymaj w ryzie Kozaków — a waszeć, mości namiestniku, po przybyciu do Łubniów ostrzeż księcia, by na Sicz baczność obrócił
Ogniem i mieczem| Choćby mieli co począć — repeto: mamy czas
Ogniem i mieczem| Na Siczy teraz ludzi niewiele: za rybą i za zwierzem się porozchodzili i po całej Ukrainie we wsiach siedzą
Ogniem i mieczem| Nim się ściągną, dużo wody w Dnieprze upłynie
Ogniem i mieczem| Przy tym imię księcia straszne i gdy się zwiedzą, że na Czertomelik oczy ma obrócone, może będą cicho siedzieli
Ogniem i mieczem|"  — Ja z Czehryna choćby we dwóch dniach ruszyć gotowy — rzekł namiestnik"
Ogniem i mieczem|"  — To i dobrze"
Ogniem i mieczem| Dwa i trzy dni nic nie znaczą
Ogniem i mieczem| Waszmość, panie czerkaski, pchnij też gońców z oznajmieniem sprawy do pana chorążego koronnego i do księcia Dominika
Ogniem i mieczem|" Ale waszmość już śpisz, jak widzę?  Rzeczywiście, Barabasz złożył ręce na brzuchu i zdrzemnął się głęboko; po chwili nawet chrapać zaczął"
Ogniem i mieczem| Stary pułkownik, gdy nie jadł i nie pił, co oboje nad wszystko lubił, to spał
Ogniem i mieczem|"  — Patrz, waszeć — rzekł cicho do namiestnika Zaćwilichowski — i przez takiego to starca warszawscy statyści chcieliby Kozaków w ryzie utrzymać"
Ogniem i mieczem| Bóg z nimi! Ufali też i samemu Chmielnickiemu, z którym kanclerz w jakoweś układy wchodził, a który podobno srodze ufność zawiedzie
Ogniem i mieczem|"  Namiestnik westchnął na znak współczucia staremu chorążemu"
Ogniem i mieczem|" Barabasz zaś chrapnął silniej, a potem mruknął przez sen:  — Spasi Chryste! spasi Chryste!  — Kiedyż waść myślisz z Czehryna ruszyć? — spytał chorąży"
Ogniem i mieczem|"  — Wypada mi ze dwa dni Czaplińskiemu poczekać, któren pewnie będzie chciał konfuzji, jaka go spotkała, dochodzić"
Ogniem i mieczem|"  — Nie uczyni tego"
Ogniem i mieczem| Prędzej by na waści sług swoich nasłał, gdybyś barwy książęcej nie nosił — ale z księciem zadrzeć straszna rzecz nawet dla sługi Koniecpolskich
Ogniem i mieczem|"  — Oznajmię mu, że czekam, a w dwa lub w trzy dni ruszę"
Ogniem i mieczem| Zasadzki też nie obawiam się, mając przy boku szablę i garść ludzi
Ogniem i mieczem|"  To rzekłszy namiestnik pożegnał starego chorążego i wyszedł"
Ogniem i mieczem|"  Nad miastem świeciła tak jasna łuna od stosów nałożonych na rynku, że rzekłbyś: cały Czehryn się pali, a gwar i krzyki wzmogły się jeszcze z nastaniem nocy"
Ogniem i mieczem| Żydzi nie wychylali się wcale ze swych domostw
Ogniem i mieczem| W jednym kącie tłumy czabanów wyły posępne pieśni stepowe
Ogniem i mieczem| Dzicy Zaporożcy tańczyli koło ognisk rzucając w górę czapki, paląc z piszczeli i pijąc kwartami gorzałkę
Ogniem i mieczem| Tu i owdzie zrywała się bijatyka, którą uśmierzali ludzie starostki
Ogniem i mieczem| Namiestnik musiał torować sobie drogę rękojeścią szabli i słuchając tych wrzasków i szumu kozaczego, chwilami myślał sobie, że to już rebelia tak przemawia
Ogniem i mieczem| Zdawało mu się także, że widzi groźne spojrzenia i słyszy ciche, zwracane ku sobie klątwy
Ogniem i mieczem| W uszach brzęczały mu jeszcze słowa Barabasza: „Spasi Chryste, spasi Chryste!” i serce biło mu żywiej
Ogniem i mieczem|"  A tymczasem w mieście czabanowie zawodzili coraz głośniej chorowody, a Zaporożcy palili z samopałów i kąpali się w gorzałce"
Ogniem i mieczem|"  Strzelanina i dzikie „u-ha! u-ha!” dochodziły do uszu namiestnika nawet wówczas, gdy już położył się spać w swojej kwaterze"
Ogniem i mieczem|"    Rozdział III  W kilka dni później poczet naszego namiestnika posuwał się raźno w stronę Łubniów"
Ogniem i mieczem| Po przeprawie przez Dniepr szli szeroką drogą stepową, która łączyła Czehryn z Łubniami idąc na Żuki, Semi-Mogiły i Chorol
Ogniem i mieczem| Drugi taki gościniec wiódł ze stolicy książęcej do Kijowa
Ogniem i mieczem| Za dawniejszych czasów, przed rozprawą hetmana Żółkiewskiego pod Sołonicą, dróg tych nie było wcale
Ogniem i mieczem| Do Kijowa jechało się z Łubniów stepem i puszczą; do Czehryna była droga wodna — z powrotem zaś jeżdżono na Chorol
Ogniem i mieczem| W ogóle zaś owe naddnieprzańskie państwo — stara ziemia połowiecka — było pustynią mało co więcej od Dzikich Pól zamieszkaną, przez Tatarów często zwiedzaną, dla watah zaporoskich otwartą
Ogniem i mieczem|"  Nad brzegami Suły szumiały ogromne, prawie stopą ludzką nie dotykane lasy — miejscami, po zapadłych brzegach Suły, Rudej, Śleporodu, Korowaja, Orżawca, Pszoły i innych większych i mniejszych rzek i przytoków, tworzyły się mokradła zarośnięte częścią gęstwiną krzów i borów, częścią odkryte, pod postacią łąk"
Ogniem i mieczem| W tych borach i bagniskach znajdował łatwy przytułek zwierz wszelkiego rodzaju, w najgłębszych mrokach leśnych żyła moc niezmierna turów brodatych, niedźwiedzi i dzikich świń, a obok nich liczna szara gawiedź wilków, rysiów, kun, stada sarn i kraśnych suhaków; w bagniskach i w łachach rzecznych bobry zakładały swoje żeremia, o których to bobrach chodziły wieści na Zaporożu, że są między nimi stuletnie starce, białe jak śnieg ze starości
Ogniem i mieczem|"  Na wysokich, suchych stepach bujały stada koni dzikich o kudłatych głowach i krwawych oczach"
Ogniem i mieczem| Rzeki roiły się rybą i ptactwem wodnym
Ogniem i mieczem| Dziwna to była ziemia, na wpół uśpiona, ale nosząca ślady dawniejszego życia ludzkiego
Ogniem i mieczem| Wszędzie pełno popieliszcz po jakichś przedwiecznych grodach; same Łubnie i Chorol były z takich popieliszcz podniesione; wszędzie pełno mogił nowszych i starszych, porosłych już borem
Ogniem i mieczem| I tu, jak na Dzikich Polach, nocami wstawały duchy i upiory, a starzy Zaporożcy opowiadali sobie przy ogniskach dziwy o tym, co się czasami działo w owych głębinach leśnych, z których dochodziły wycia nie wiadomo jakich zwierząt, krzyki półludzkie, półzwierzęce, gwary straszne, jakoby bitew lub łowów
Ogniem i mieczem| Pod wodami odzywały się dzwony potopionych miast
Ogniem i mieczem| Ziemia była mało gościnna i mało dostępna, miejscami zbyt rozmiękła, miejscami cierpiąca na brak wód, spalona, sucha, a do mieszkania niebezpieczna, osadników bowiem, gdy się jako tako osiedli i zagospodarowali, ścierały napady tatarskie
Ogniem i mieczem| Odwiedzali ją tylko często Zaporożcy dla gonów bobrowych, dla zwierza i ryby, w czasie bowiem pokoju większa część Niżowców rozłaziła się z Siczy na łowy, czyli, jak mówiono, na „przemysł” po wszystkich rzekach, jarach, lasach i komyszach, bobrując w miejscach, o których istnieniu nawet mało kto wiedział
Ogniem i mieczem|"  Jednakże i życie osiadłe próbowało uwiązać się do tych ziem jak roślina, która próbuje, gdzie może, chwycić się gruntu korzonkami i raz w raz wyrywana, gdzie może, odrasta"
Ogniem i mieczem|"  Powstawały na pustkach grody, osady, kolonie, słobody i futory"
Ogniem i mieczem| Ziemia była miejscami żywna, a nęciła swoboda
Ogniem i mieczem| Ale wtedy dopiero zakwitło życie, gdy ziemie te przeszły w ręce kniaziów Wiśniowieckich
Ogniem i mieczem| Kniaź Michał po ożenieniu się z Mohilanką począł starowniej urządzać swoje zadnieprzańskie państwo; ściągał ludzi, osadzał pustki, zapewniał swobody do lat trzydziestu, budował monastery i wprowadzał prawo swoje książęce
Ogniem i mieczem| Nawet taki osadnik, który przymknął do tych ziem nie wiadomo kiedy i sądził, że siedzi na własnym gruncie, chętnie schodził do roli kniaziowego czynszownika, gdyż za ów czynsz szedł pod potężną książęcą opiekę, która go ochraniała, broniła od Tatarów i od gorszych nieraz od Tatarów Niżowców
Ogniem i mieczem| Ale prawdziwe życie zakwitło dopiero pod żelazną ręką młodego księcia Jeremiego
Ogniem i mieczem| Za Czehrynem zaraz zaczynało się jego państwo, a kończyło het! aż pod Konotopem i Romnami
Ogniem i mieczem| Nie stanowiło ono całej kniaziowej fortuny, bo od województwa sandomierskiego począwszy ziemie jego leżały w województwach: wołyńskim, ruskim, kijowskim, ale naddnieprzańskie państwo było okiem w głowie zwycięzcy spod Putywla
Ogniem i mieczem|"  Tatar długo czyhał nad Orłem, nad Worsklą i wietrzył jak wilk, nim ośmielił się na północ konia popędzić; Niżowcy nie próbowali zatargu"
Ogniem i mieczem| Miejscowe niespokojne watahy poszły w służbę
Ogniem i mieczem| Dziki i rozbójniczy lud, żyjący dawniej z gwałtów i napadów, teraz ujęty w karby, zajmował „polanki” na rubieżach i leżąc na granicach państwa jak brytan na łańcuchu groził zębem najeźdźcy
Ogniem i mieczem|"  Toż zakwitło i zaroiło się wszystko"
Ogniem i mieczem| Pobudowano drogi na śladach dawnych gościńców; rzeki ujęto groblami, które sypał niewolnik Tatar lub Niżowiec schwytany z bronią w ręku na rozboju
Ogniem i mieczem| Tam gdzie niegdyś wiatr grywał dziko nocami na oczeretach i wyły wilki i topielcy, teraz hurkotały młyny
Ogniem i mieczem| Przeszło czterysta kół, nie licząc rzęsiście rozsianych wiatraków, mełło zboże na samym Zadnieprzu
Ogniem i mieczem| Czterdzieści tysięcy czynszowników wnosiło czynsz do kas książęcych, lasy zaroiły się pasiekami, na rubieżach powstawały wsie coraz nowe, futory, słobody
Ogniem i mieczem| Na stepach, obok tabunów dzikich, pasły się całe stada swojskiego bydła i koni
Ogniem i mieczem| Nieprzejrzany, jednostajny widok borów i stepów ubarwił się dymami chat, złoconymi wieżami cerkwi i kościołów — pustynia zamieniła się w kraj dość ludny
Ogniem i mieczem|"  Jechał tedy pan namiestnik Skrzetuski wesoło i nie śpiesząc się, jakoby swoją ziemią, mając po drodze wszelkie wczasy zapewnione"
Ogniem i mieczem| Był to dopiero początek stycznia 48 roku, ale dziwna, wyjątkowa zima nie dawała się wcale we znaki
Ogniem i mieczem| W powietrzu tchnęła wiosna; ziemia rozmiękła i przeświecała wodą roztopów; na polach zieleniała ruń, a słońce dogrzewało tak mocno, że w podróży o południu kożuchy prażyły grzbiet jak latem
Ogniem i mieczem|"  Orszak namiestnika zwiększył się znacznie, w Czehrynie bowiem przyłączyło się do niego poselstwo wołoskie, które hospodar do Łubniów wysłał w osobie pana Rozwana Ursu"
Ogniem i mieczem| Przy poselstwie było kilkunastu karałaszów eskorty i wozy z czeladzią
Ogniem i mieczem| Prócz tego z namiestnikiem jechał nasz znajomy pan Longinus Podbipięta herbu Zerwikaptur ze swoim długim mieczem pod pachą i z kilkoma czeladzi służbowej
Ogniem i mieczem|"  Słońce, cudna pogoda i woń zbliżającej się wiosny napawały wesołością serca, a namiestnik tym był weselszy, że wracał z długiej podróży pod dach książęcy, który był zarazem jego dachem, wracał sprawiwszy się dobrze, więc i przyjęcia dobrego pewny"
Ogniem i mieczem|"  Ale wesołość jego miała i inne powody"
Ogniem i mieczem|"  Oprócz łaski księcia, którego namiestnik z całej duszy kochał, czekały go w Łubniach jeszcze i pewne czarne oczy, tak słodkie jak miód"
Ogniem i mieczem|"  Oczy te należały do Anusi Borzobohatej-Krasieńskiej, panienki respektowej księżny Gryzeldy, najpiękniejszej dziewczyny z całego fraucymeru, bałamutki wielkiej, za którą przepadali wszyscy w Łubniach, a ona za nikim"
Ogniem i mieczem| U księżny Gryzeldy mores był wielki i surowość obyczajów niepomierna, co jednak nie przeszkadzało młodym spoglądać na się jarzącymi oczyma i wzdychać
Ogniem i mieczem|" Pan Skrzetuski posyłał tedy swoje westchnienia ku czarnym oczom na równi z innymi, a gdy, bywało, zostawał sam w swojej kwaterze, wówczas chwytał lutnię w rękę i śpiewywał:   Tyś jest specjał nad specjały…  lub też:   Jak tatarska orda Bierzesz w jasyrcorda!  Ale że to był człek wesoły i przy tym żołnierz wielce w swym zawodzie zamiłowany, więc nie brał zbyt do serca tego, że Anusia uśmiechała się tak samo do niego, jak i do pana Bychowca z chorągwi wołoskiej, jak do pana Wurcla z artylerii, jak do pana Wołodyjowskiego z dragonów, a nawet do pana Baranowskiego z husarii, chociaż ten ostatni był już dobrze szpakowaty i szeplenił mając podniebienie potrzaskane kulą z samopału"
Ogniem i mieczem| Nasz namiestnik bił się już nawet raz z panem Wołodyjowskim w szable o Anusię, ale gdy przyszło za długo siedzieć w Łubniach bez jakowejś wyprawy na Tatarów, to sobie nawet i przy Anusi przykrzył, a gdy przyszło ciągnąć — to ciągnął z ochotą, bez żalu, bez wspominków
Ogniem i mieczem|"  Za to też i witał z radością"
Ogniem i mieczem| Teraz więc oto, wracając z Krymu po pomyślnym rzeczy załatwieniu, podśpiewywał wesoło i czwanił koniem, jadąc obok pana Longinusa, który siedząc na ogromnej inflanckiej kobyle, strapiony był i smutny jak zawsze
Ogniem i mieczem| Wozy poselstwa, karałasze i eskorta zostały znacznie za nimi
Ogniem i mieczem|"  — Jegomość poseł leży na wozie jak kawał drzewa i śpi ciągle — rzekł namiestnik"
Ogniem i mieczem| — Cudów mi naprawił o swojej Wołoszczyźnie, aż i ustał
Ogniem i mieczem| Jam też słuchał z ciekawością
Ogniem i mieczem| Nie ma co! kraj bogaty, klima przednie, złota, wina, bakaliów i bydła dostatek
Ogniem i mieczem| Pomyślałem sobie tedy, że nasz książę rodzi się z Mohilanki i że ma takie dobre prawo do hospodarskiego tronu, jak kto inny, których praw przecie książę Michał dochodził
Ogniem i mieczem| Nie nowina to naszym paniętom Wołoszczyzna
Ogniem i mieczem|" Bijali już tam i Turków, i Tatarów, i Wołochów, i Siedmiogrodzian…  — Ale lud tam miększy niż u nas, o czym mi i pan Zagłoba w Czehrynie opowiadał — rzekł pan Longinus — a gdybym jemu nie wierzył, to tedy w książkach od nabożeństwa potwierdzenie tej prawdy się znajduje"
Ogniem i mieczem|"  — Jak to w książkach?  — Ja sam mam taką i mogę ją waszmości pokazać, bo ją zawsze wożę ze sobą"
Ogniem i mieczem|"  To rzekłszy odpiął troki przy terlicy i wydobywszy niewielką książeczkę, starannie w cielę oprawioną, naprzód ucałował ją pobożnie, potem przewróciwszy kilkanaście kartek rzekł:  — Czytaj waść"
Ogniem i mieczem|"  Pan Skrzetuski rozpoczął:  —„Pod Twoją obronę uciekamy się, Święta Boża Rodzicielko…” Gdzież zaś tu jest o Wołochach? co waść mówisz! — to antyfona!  — Czytaj waść dalej"
Ogniem i mieczem|"  — „…"
Ogniem i mieczem|Abyśmy się stali godnymi obietnic Pana Chrystusowych
Ogniem i mieczem| Amen
Ogniem i mieczem|"”  — No, a teraz pytanie…  Skrzetuski czytał"
Ogniem i mieczem|"  — „Pytanie: Dlaczego jazda wołoska zowie się lekką? Odpowiedź: Bo lekko ucieka"
Ogniem i mieczem| Amen
Ogniem i mieczem|” — Hm! prawda! Wszelako w tej książce dziwne jest materii pomieszanie
Ogniem i mieczem|"  — Bo to jest książka żołnierska, gdzie obok modlitw rozmaite instructiones militares są przyłączone, z których nauczysz się waść o wszystkich nacjach, która z nich zacniejsza, która podła; co do Wołochów zaś, to się pokazuje, iż tchórzliwe z nich pachołki, a przy tym zdrajcy wielcy"
Ogniem i mieczem|"  — Że zdrajcy, to pewno, bo pokazuje się to i z przygód księcia Michała"
Ogniem i mieczem| Co prawda, to i ja słyszałem, iż żołnierz to z przyrodzenia nieszczególny
Ogniem i mieczem| Ma przecie książę jegomość chorągiew wołoską bardzo przednią, w której pan Bychowiec porucznikuje, ale stricte to w owej wołoskiej chorągwi nie wiem, czy i dwudziestu Wołochów się znajduje
Ogniem i mieczem|"  — Jak też waszmość myślisz, panie namiestniku, siła książę ma ludzi pod bronią?  — Będzie z ośm tysięcy nie licząc Kozaków, co po pałankach stoją"
Ogniem i mieczem| Ale powiadał mi Zaćwilichowski, że teraz nowe zaciągi są czynione
Ogniem i mieczem|"  — To może Bóg da jakową wyprawę pod księciem panem?  — Tak mówią, że wielka wojna z Turczynem się gotuje i że sam król z całą potęgą Rzplitej ma ruszyć"
Ogniem i mieczem| Wiem też, że upominki Tatarom są wstrzymane, którzy przecie od strachu nie śmią zagonów ruszyć
Ogniem i mieczem| O tym słyszałem i w Krymie, gdzie bodaj dlatego przyjmowano mnie tak honeste, bo jest wieść, że gdy król z hetmany pociągnie, książę ma na Krym uderzyć i całkiem Tatarów zetrzeć
Ogniem i mieczem| Jakoż to jest pewna, że takowej imprezy innemu nie powierzą
Ogniem i mieczem|"  Pan Longinus podniósł do góry ręce i oczy"
Ogniem i mieczem|"  — Dajże, Boże miłosierny, daj takową świętą wojnę na chwałę chrześcijaństwu i naszemu narodowi, a mnie grzesznemu pozwól w niej wota moje spełnić, abym in luctu mógł być pocieszony albo też śmierć chwalebną znaleźć!  — To waść ślub wedle wojny uczynił?  — Tak zacnemu kawalerowi wszystkie arkana duszy mojej otworzę, choć siła mówić, ale gdy waćpan ucha chętnego skłaniasz, przeto incipiam: Wiesz waszmość, że herb mój zwie się Zerwikaptur, co z takowej przyczyny pochodzi, że gdy jeszcze pod Grunwaldem przodek mój Stowejko Podbipięta ujrzał trzech rycerzy w mniszych kapturach w szeregu jadących, zajechawszy ich, ściął wszystkich trzech od razu, o którym to sławnym czynie stare kroniki piszą z wielką dla przodka mego chwałą…  — Nie lżejszą miał on przodek od waści rękę, ale i słusznie Zerwikapturem go nazwali"
Ogniem i mieczem|"  — Któremu też król herb nadał, a w nim trzy kozie głowy w srebrnym polu na pamiątkę owych rycerzy, gdyż takie same głowy były na ich tarczach wyobrażone"
Ogniem i mieczem| Ten herb wraz z tym tu oto mieczem przodek mój Stowejko Podbipięta przekazał potomkom swoim z zaleceniem, by starali się splendor rodu i miecza podtrzymać
Ogniem i mieczem|"  — Nie ma co mówić, z grzecznego rodu waszmość pochodzisz!  Tu pan Longinus zaczął wzdychać rzewnie, a gdy na koniec ulżyło mu trochę, tak mówił dalej:  — Będąc tedy z rodu ostatni, ślubowałem w Trokach Najświętszej Pannie żyć w czystości i nie prędzej stanąć na ślubnym kobiercu, póki za sławnym przykładem przodka mego Stowejki Podbipięty trzech głów tymże samym mieczem od jednego zamachu nie zetnę"
Ogniem i mieczem|" O Boże miłosierny, widzisz, żem wszystko uczynił, co było w mocy mojej! Czystości dochowałem do dnia dzisiejszego, sercu czułemu milczeć kazałem, wojny szukałem i walczyłem, ale szczęścia nie miałem…  Porucznik uśmiechnął się pod wąsem"
Ogniem i mieczem|"  — I nie ściąłeś waćpan trzech głów?  — Ot! nie zdarzyło się! Szczęścia nie ma! Po dwie na raz nieraz bywało, ale trzech nigdy"
Ogniem i mieczem| Nie udało się zajechać, a trudno prosić wrogów, by się ustawili równo do cięcia
Ogniem i mieczem| Bóg jeden widzi moje smutki: siła w kościach jest, fortuna jest… ale adolescentia uchodzi, czterdziestu pięciu lat dobiegam, serce do afektów się wyrywa, ród ginie, a trzech głów jak nie ma, tak nie ma!… Taki i Zerwikaptur ze mnie
Ogniem i mieczem| Pośmiewisko dla ludzi, jak słusznie mówi pan Zagłoba, co wszystko cierpliwie znoszę i Panu Jezusowi ofiaruję
Ogniem i mieczem|"  Litwin począł znowu tak wzdychać, że aż i jego inflancka kobyła, widać ze współczucia dla swego pana, jęła stękać i chrapać żałośnie"
Ogniem i mieczem|"  — To tylko mogę waszmości powiedzieć — rzekł namiestnik — iż jeśli pod księciem Jeremim nie znajdziesz okazji, to chyba nigdy"
Ogniem i mieczem|"  — Daj Boże! — odparł pan Longinus"
Ogniem i mieczem| — Dlatego i jadę prosić o łaskę księcia pana
Ogniem i mieczem|"  Dalszą rozmowę przerwał im nadzwyczajny łopot skrzydeł"
Ogniem i mieczem| Jako się rzekło, zimy tej ptactwo nie szło za morza, rzeki nie zamarzały, przeto szczególniej wodnego ptactwa wszędzie było pełno nad błotami
Ogniem i mieczem| Właśnie w tej chwili porucznik z panem Longinem zbliżyli się do brzegu Kahamliku, gdy nagle zaszumiało im nad głowami całe stado żurawi, które przeciągały tak nisko, że można by niemal kijem do nich dorzucić
Ogniem i mieczem| Stado leciało z wrzaskiem okrutnym i zamiast zapaść w oczerety, podniosło się niespodziewanie w górę
Ogniem i mieczem|"  — Mkną jakby gonione — rzekł pan Skrzetuski"
Ogniem i mieczem|"  — A o! widzisz waść — rzekł pan Longinus ukazując na białego ptaka, który tnąc powietrze ukośnym lotem starał się podlecieć pod stado"
Ogniem i mieczem|"  — Raróg, raróg! przeszkadza im zapaść! — wołał namiestnik"
Ogniem i mieczem| — Poseł ma rarogi — musiał puścić
Ogniem i mieczem|"  W tej chwili pan Rozwan Ursu nadjechał pędem na czarnym anatolskim dzianecie, a za nim kilku karałaszów służbowych"
Ogniem i mieczem|"  — Panie poruczniku, proszę na zabawę — rzekł"
Ogniem i mieczem|"  — Czy to raróg waszej cześci?  — Tak jest, i zacny bardzo, zobaczysz waść…  Popędzili naprzód we trzech, a za nimi Wołoch sokolniczy z obręczą, który utkwiwszy oczy w ptaki krzyczał z całych sił, zachęcając raroga do walki"
Ogniem i mieczem|"  Dzielny ptak zmusił już tymczasem stado do podniesienia się w górę, potem sam wzbił się jak błyskawica jeszcze wyżej i zawisł nad nim"
Ogniem i mieczem| Żurawie zbiły się w jeden ogromny wir szumiący jak burza skrzydłami
Ogniem i mieczem| Groźne wrzaski napełniały powietrze
Ogniem i mieczem| Ptaki powyciągały szyje, powytykały ku górze dzioby jak włócznie i czekały ataku
Ogniem i mieczem|"  Raróg tymczasem krążył nad nimi"
Ogniem i mieczem| To zniżał się, to podnosił, jak gdyby wahał się runąć na dół, gdzie na pierś jego czekało sto ostrych dziobów
Ogniem i mieczem| Jego białe pióra, oświecone słońcem, błyszczały jak samo słońce na pogodnym błękicie nieba
Ogniem i mieczem|"  Nagle, zamiast rzucić się na stado, pomknął jak strzała w dal i wkrótce zniknął za kępami drzew i oczeretów"
Ogniem i mieczem|"  Pierwszy Skrzetuski ruszył za nim z kopyta"
Ogniem i mieczem| Poseł, sokolnik i pan Longinus poszli za jego przykładem
Ogniem i mieczem|"  Wtem na skręcie drogi namiestnik wstrzymał konia, gdyż nowy a dziwny widok uderzył jego oczy"
Ogniem i mieczem| W pośrodku gościńca leżała na boku kolaska ze złamaną osią
Ogniem i mieczem| Odprzężone konie trzymało dwóch kozaczków
Ogniem i mieczem| Woźnicy nie było wcale, widocznie odjechał w celu szukania pomocy
Ogniem i mieczem| Przy kolasce stały dwie niewiasty, jedna ubrana w lisi tołub i takąż czapkę z okrągłym dnem, twarzy surowej, męskiej; druga była to młoda panna wzrostu wyniosłego, rysów pańskich i bardzo foremnych
Ogniem i mieczem| Na ramieniu tej młodej pani siedział spokojnie raróg i rozstrzępiwszy pióra na piersiach muskał je dziobem
Ogniem i mieczem|"  Namiestnik osadził konia, aż kopyta wryły się w piasek gościńca, i rękę podniósł do czapki zmieszany i nie wiedzący, co ma mówić: czy witać, czy o raroga się dopominać? Zmieszany był jeszcze i dlatego, że spod kuniego kapturka spojrzały nań takie oczy, jakich jak życie swoje nie widział, czarne, aksamitne, a łzawe, a mieniące się, a ogniste, przy których oczy Anusi Borzobohatej zgasłyby jak świeczki przy pochodniach"
Ogniem i mieczem| Nad tymi oczami jedwabne ciemne brwi rysowały się dwoma delikatnymi łukami, zarumienione policzki kwitnęły jak kwiat najpiękniejszy, przez malinowe wargi, trochę otwarte, widniały ząbki jak perły, spod kapturka spływały bujne czarne warkocze
Ogniem i mieczem| „Czy Juno we własnej osobie, czy inne jakoweś bóstwo?” — pomyślał namiestnik widząc ten wzrost strzelisty, pierś wypukłą i tego białego sokoła na ramieniu
Ogniem i mieczem| Stał tedy nasz porucznik bez czapki i zapatrzył się jak w cudowny obraz, i tylko oczy mu się świeciły, a za serce chwytało go coś jak ręką
Ogniem i mieczem| I już miał rozpocząć mowę od słów: „Jeśliś jest śmiertelną istotą, a nie bóstwem…” — gdy w tej chwili nadjechał poseł i pan Longinus, a z nimi sokolnik z obręczą
Ogniem i mieczem| Co widząc bogini nadstawiła rarogowi rękę, na której ten zaraz, zszedłszy z ramienia, usadowił się przestępując z nogi na nogę
Ogniem i mieczem| Namiestnik, uprzedzając sokolniczego, chciał zdjąć ptaka, gdy nagle stał się dziwny omen
Ogniem i mieczem| Oto raróg, pozostawiwszy jedną nogę na ręku panny, drugą chwycił się namiestnikowej dłoni i zamiast przesiąść się, począł kwilić radośnie i przyciągać te ręce ku sobie tak silnie, że się musiały zetknąć
Ogniem i mieczem| Po namiestniku mrowie przeszło, raróg zaś dopiero wtedy dał się przenieść na obręcz, gdy sokolnik nałożył mu kaptur na głowę
Ogniem i mieczem|" A wtem starsza pani poczęła wyrzekać:  — Rycerze! — mówiła — ktokolwiek jesteście, nie odmawiajcie pomocy białogłowom, które zostawszy na drodze bez pomocy, same nie wiedzą, co począć"
Ogniem i mieczem| Do domu nam już nie dalej jak trzy mile, ale w kolasce osie popękały i chyba nam nocować w polu przyjdzie; woźnicę posłałam do synów, by nam choć wóz przysłali, ale nim woźnica dojedzie i wróci, ciemno będzie, a na tym uroczysku strach zostać, bo tu w pobliżu mogiły
Ogniem i mieczem|"  Stara szlachcianka mówiła prędko i głosem tak grubym, że namiestnik aż się zadziwił, wszelako odrzekł grzecznie:  — Nie dopuszczajże jejmość tej myśli, byśmy panią i nadobną jej córkę mieli bez pomocy zostawić"
Ogniem i mieczem| Jedziemy do Łubniów, gdyż żołnierzami w służbie J
Ogniem i mieczem| O
Ogniem i mieczem| księcia Jeremiego jesteśmy, i podobno nam droga w jedną stronę wypada, a choćby też nie, to zboczymy chętnie, byle się nasza asystencja nie uprzykrzyła
Ogniem i mieczem| Co zaś do wozów, to ich nie mam, bo z towarzyszami po żołniersku komunikiem idę, ale pan poseł ma i tuszę, że jako uprzejmy kawaler, chętnie nimi pani i jejmościance służyć będzie
Ogniem i mieczem|"  Poseł uchylił sobolowego kołpaka, gdyż znając mowę polską, zrozumiał, o co idzie, i zaraz z pięknym komplimentem, jako grzeczny bojar, wystąpił, po czym rozkazał sokolniczemu skoczyć po wozy, które były znacznie z tyłu zostały"
Ogniem i mieczem|" Przez ten czas namiestnik patrzył na pannę, która pożerczego wzroku jego znieść nie mogąc opuściła oczy na ziemię, a dama o kozackim obliczu tak mówiła dalej:  — Niech Bóg zapłaci imć panom za pomoc"
Ogniem i mieczem| A że do Łubniów droga jeszcze daleka, nie pogardzicie moim i moich synów dachem, pod którym radzi wam będziemy
Ogniem i mieczem| My z Rozłogów-Siromachów, ja wdowa po kniaziu Kurcewiczu Bułyże, a to nie jest moja córka, jeno córka po starszym Kurcewiczu, bracie mego męża, któren sierotę swą nam na opiekę oddał
Ogniem i mieczem| Synowie moi teraz w domu, a ja wracam z Czerkas, gdziem się do ołtarza Świętej-Przeczystej ofiarowała
Ogniem i mieczem| Aż oto w powrocie spotkał nas ten wypadek i gdyby nie polityka waszmościów, chybaby na drodze nocować przyszło
Ogniem i mieczem|"  Kniaziowa mówiłaby jeszcze dłużej, ale wtem z dala pokazały się wozy nadjeżdżające kłusem wśród gromady karałaszów poselskich i żołnierzy pana Skrzetuskiego"
Ogniem i mieczem|"  — To jejmość pani wdowa po kniaziu Wasylu Kurcewiczu? — spytał namiestnik"
Ogniem i mieczem|"  — Nie! — zaprzeczyła żywo i jakby gniewliwie kniahini"
Ogniem i mieczem| — Jam wdowa po Konstantynie, a to jest córka Wasyla, Helena — rzekła, wskazując pannę
Ogniem i mieczem|"  — O kniaziu Wasylu wiele w Łubniach rozpowiadają"
Ogniem i mieczem| Był to żołnierz wielki i nieboszczyka księcia Michała zaufany
Ogniem i mieczem|"  — W Łubniach nie byłam — rzekła z pewną wyniosłością Kurcewiczowa — i o jego żołnierstwie nie wiem, a o późniejszych postępkach nie ma co wspominać, gdyż i tak wszyscy o nich wiedzą"
Ogniem i mieczem|"  Słysząc to kniaziówna Helena zwiesiła głowę na piersi właśnie jak kwiat podcięty kosą, a namiestnik odparł żywo:  — Tego waćpani nie mów"
Ogniem i mieczem| Kniaź Wasyl, przez straszliwy error sprawiedliwości ludzkiej skazany na utratę gardła i mienia, musiał się ucieczką salwować, ale później wykryła się jego niewinność, którą też promulgowano i do sławy go jako cnotliwego męża przywrócono; a sława tym większą być powinna, im większą była krzywda
Ogniem i mieczem|"  Kniahini spojrzała bystro na namiestnika, a w jej nieprzyjemnym, ostrym obliczu gniew odbił się wyraźnie"
Ogniem i mieczem|" Ale pan Skrzetuski, choć człowiek młody, tyle miał w sobie jakowejś powagi rycerskiej i tak jasne wejrzenie, że mu zaoponować nie śmiała, natomiast zwróciła się do kniaziówny Heleny:  — Waćpannie tego słuchać nie przystoi"
Ogniem i mieczem| Idź oto dopilnuj, aby toboły u kolaski były przełożone na wozy, na których z pozwoleniem ichmościów siedzieć będziem
Ogniem i mieczem|"  — Pozwolisz jejmość panna pomóc sobie — rzekł namiestnik"
Ogniem i mieczem|"  Poszli oboje ku kolasce, ale skoro tylko stanęli naprzeciw siebie po obu stronach jej drzwiczek, jedwabne frędzle oczu kniaziówny podniosły się i wzrok jej padł na twarz porucznika jakoby jasny, ciepły promień słoneczny"
Ogniem i mieczem|"  — Jakże mam waszmości panu dziękować… — rzekła głosem, który namiestnikowi wydał się tak słodką muzyką, jak dźwięczenie lutni i fletów — jakże mam dziękować, żeś się za sławę ojca mego ujął i za tę krzywdę, która go od najbliższych krewnych spotyka"
Ogniem i mieczem|"  — Mościa panno! — odpowiedział namiestnik, a czuł, że serce tak mu taje, jako śnieg na wiosnę"
Ogniem i mieczem| — Tak mi Pan Bóg dopomóż, jakobym dla takiej podzięki w ogień skoczyć gotowy albo zgoła krew przelać, ale gdy ochota tak wielka, przeto zasługa mniejsza, dla której małości nie godzi mi się dziękczynnego żołdu z ust imć panny przyjmować
Ogniem i mieczem|"  — Jeżeli waszmość pan nim pogardzasz, to jako uboga sierota nie mam jak inaczej wdzięczności mojej okazać"
Ogniem i mieczem|"  — Nie pogardzam ja nim — mówił ze wzrastającą siłą namiestnik — ale na tak wielki fawor zarobić długą i wierną służbą pragnę i o to tylko proszę, abyś mnie imć panna przyjąć na ową służbę raczyła"
Ogniem i mieczem|"  Kniaziówna słysząc te słowa zapłoniła się, zmieszała, potem przybladła nagle i ręce do twarzy podnosząc odrzekła żałosnym głosem:  — Nieszczęście by chyba waćpanu taka służba przynieść mogła"
Ogniem i mieczem|"  A namiestnik przechylił się przez drzwiczki kolaski i tak mówił z cicha a tkliwie:  — Przyniesie, co Bóg da, a choćby też i ból, przeciem ja do nóg waćpanny upaść i prosić o nią gotowy"
Ogniem i mieczem|"  — Nie może to być, rycerzu, abyś waćpan dopiero mnie ujrzawszy, tak wielką miał do onej służby ochotę"
Ogniem i mieczem|"  — Ledwiem cię ujrzał, jużem o sobie zgoła zapomniał i widzę, że wolnemu dotąd żołnierzowi chyba w niewolnika zmienić się przyjdzie, ale taka widać wola boża"
Ogniem i mieczem| Afekt jest jako strzała, która niespodzianie pierś przeszywa, i oto czuję jej grot, choć wczoraj sam bym nie wierzył, gdyby mi kto powiadał
Ogniem i mieczem|"  — Jeślibyś waszmość wczoraj nie wierzył, jakże ja uwierzyć dzisiaj mogę?  — Czas o tym najlepiej waćpannę przekona, a szczerości choćby zaraz nie tylko w słowach, ale i w obliczu dopatrzyć się możesz"
Ogniem i mieczem|"  I znowu jedwabne zasłony oczu kniaziówny podniosły się, a wzrok jej napotkał męskie i szlachetne oblicze młodego żołnierza i spojrzenie tak pełne zachwytu, że ciemny rumieniec pokrył jej twarz"
Ogniem i mieczem| Ale nie spuszczała już wzroku ku ziemi i przez chwilę on pił słodycz jej cudnych oczu
Ogniem i mieczem| I tak patrzyli na siebie, jak dwie istoty, które spotkawszy się choćby na gościńcu na stepie, czują, że się wybrały od razu, i których dusze poczynają zaraz lecieć wzajemnie ku sobie jak dwa gołębie
Ogniem i mieczem|"  Aż tę chwilę zachwytu przerwał im ostry głos kniahini Konstantowej wołającej na kniaziównę"
Ogniem i mieczem| Wozy nadeszły
Ogniem i mieczem| Karałasze poczęli przenosić na nie pakunki z kolaski i za chwilę wszystko było gotowe
Ogniem i mieczem|"  Pan Rozwan Ursu, grzeczny bojar, ustąpił obydwom niewiastom własnej kolaski, namiestnik siadł na koń"
Ogniem i mieczem| Ruszono w drogę
Ogniem i mieczem|"  Dzień też miał się już ku spoczynkowi"
Ogniem i mieczem| Rozlane wody Kahamliku świeciły złotem od zachodzącego słońca i purpury zorzy
Ogniem i mieczem| Wysoko na niebie ułożyły się stada lekkich chmurek, które czerwieniejąc stopniowo, zsuwały się z wolna ku krańcom widnokręgu, jakby zmęczone lataniem po niebie, szły spać gdzieś do nieznanej kolebki
Ogniem i mieczem| Pan Skrzetuski jechał po stronie kniaziówny, ale nie zabawiał jej rozmową, bo tak z nią mówić, jak przed chwilą, przy obcych nie mógł, a błahe słowa nie chciały mu się przez usta przecisnąć
Ogniem i mieczem| W sercu jeno czuł błogość, a w głowie szumiało mu coś jak wino
Ogniem i mieczem|"  Cała karawana poruszała się raźno naprzód, a ciszę przerywało tylko parskanie koni lub brzęk strzemienia o strzemię"
Ogniem i mieczem| Potem karałasze poczęli na tylnych wozach smutną pieśń wołoską, wkrótce jednak ustali, a natomiast rozległ się nosowy głos pana Longina śpiewającego pobożnie: „Jam sprawiła na niebie, aby wschodziła światłość nieustająca, i jako mgła — pokryłam wszystką ziemię
Ogniem i mieczem|” Tymczasem ściemniało
Ogniem i mieczem| Gwiazdki zamigotały na niebie, a z wilgotnych łąk wstały białe tumany jako morza bez końca
Ogniem i mieczem|"  Wjechali w las, ale zaledwie ujechali kilka staj, gdy dał się słyszeć tętent koni i pięciu jeźdźców ukazało się przed karawaną"
Ogniem i mieczem| Byli to młodzi kniaziowie, którzy zawiadomieni przez woźnicę o wypadku, jaki spotkał matkę, śpieszyli na jej spotkanie prowadząc z sobą wóz zaprzężony w cztery konie
Ogniem i mieczem|"  — Czy to wy, synkowie? — wołała stara kniahini"
Ogniem i mieczem|"  Jeźdźcy przybliżyli się do wozów"
Ogniem i mieczem|"  — My, matko!  — Bywajcie! Dzięki tym oto ichmościom nie potrzebuję już pomocy"
Ogniem i mieczem|" To moi synkowie, których polecam łasce mości panów: Symeon, Jur, Andrzej i Mikołaj — a to kto piąty? — rzekła przypatrując się pilnie — hej! jeśli stare oczy widzą po ciemku, to Bohun — co?  Kniaziówna cofnęła się nagle w głąb kolaski"
Ogniem i mieczem|"  — Czołem wam, kniahini, i wam, kniaziówno Heleno! — rzekł piąty jeździec"
Ogniem i mieczem|"  — Bohun! — mówiła stara"
Ogniem i mieczem| — Od pułku przybyłeś, sokole? A z teorbanem? Witajże, witaj! Hej, synkowie! Prosiłam już ichmościów panów na nocleg do Rozłogów, a teraz wy im się pokłońcie! Gość w dom, Bóg w dom! Bądźcież ichmościowie na nasz dom łaskawi
Ogniem i mieczem|"  Bułyhowie uchylili czapek"
Ogniem i mieczem|"  — Prosimy pokornie waszmościów w niskie progi"
Ogniem i mieczem|"  — Już mi też obiecali i jego wysokość pan poseł, i imć pan namiestnik"
Ogniem i mieczem| Zacnych kawalerów będziemy przyjmowali, tylko że przywykłym do specjałów na dworach, nie wiem, czyli będzie smakowała nasza uboga pasza
Ogniem i mieczem|"  — Na żołnierskim my chlebie, nie na dworskim chowani — rzekł pan Skrzetuski"
Ogniem i mieczem|"  A pan Rozwan Ursu dodał:  — Próbowałem ja już gościnnego chleba w szlacheckich domach i wiem, że i dworski mu nie wyrówna"
Ogniem i mieczem|"  Wozy ruszyły naprzód, a stara kniahini mówiła dalej:  — Dawno to, dawno już minęły lepsze dla nas czasy"
Ogniem i mieczem| Na Wołyniu i na Litwie są jeszcze Kurcewicze, którzy poczty trzymają i wcale po pańsku żyją, ale ci biedniejszych krewnych znać nie chcą, za co niech ich Bóg skarze
Ogniem i mieczem| U nas prawie kozacza bieda, którą nam waszmościowie musicie wybaczyć i szczerym sercem przyjąć to, co szczerze ofiarujemy
Ogniem i mieczem| Ja i pięciu synów siedzimy na jednej wiosce i kilkunastu słobodach, a z nami i ta jeszcze jejmościanka na opiece
Ogniem i mieczem|"  Namiestnika zdziwiły te słowa, gdyż słyszał w Łubniach, że Rozłogi były niemałą fortuną szlachecką, a po wtóre, że należały ongi do kniazia Wasyla, ojca Heleny"
Ogniem i mieczem| Nie zdało mu się jednak rzeczą stosowną pytać, jakim sposobem przeszły w ręce Konstantyna i jego wdowy
Ogniem i mieczem|"  — To jejmość pani pięciu masz synów? — zagadnął pan Rozwan Ursu"
Ogniem i mieczem|"  — Miałam pięciu jak lwów — rzecze kniahini — ale najstarszemu, Wasylowi, poganie w Białogrodzie oczy wykapali pochodniami, od czego mu też i rozum się nadwerężył"
Ogniem i mieczem| Gdy młodzi pójdą na wyprawę, ja sama w domu zostaję, z nim tylko i z jejmościanką, z którą większa bieda niż pociecha
Ogniem i mieczem|"  Pogardliwy ton, z jakim stara kniahini mówiła o swej synowicy, tak był widoczny, że nie uszedł uwagi porucznika"
Ogniem i mieczem|" Pierś mu zawrzała gniewem i o mało nie zaklął szpetnie, ale słowa zamarły mu na ustach, gdy spojrzawszy na kniaziównę ujrzał przy świetle księżyca oczy jej zalane łzami…  — Co waćpannie jest? czego płaczesz? — spytał z cicha"
Ogniem i mieczem|"  Kniaziówna milczała"
Ogniem i mieczem|"  — Ja nie mogę znieść łez waćpanny — mówił pan Skrzetuski i pochylił się ku niej, a widząc, że stara kniahini rozprawia z panem Rozwanem Ursu i nie patrzy w tę stronę, nalegał dalej:  — Na Boga, przemów choć słowo, bo Bóg widzi, że i krew, i zdrowie bym oddał, byle ciebie pocieszyć"
Ogniem i mieczem|"  Nagle uczuł, że jeden z jeźdźców napiera go tak silnie, że aż konie poczynają się trzeć bokami"
Ogniem i mieczem|"  Rozmowa z kniaziówną była przerwana, więc pan Skrzetuski zdziwiony, ale i rozgniewany, zwrócił się ku śmiałkowi"
Ogniem i mieczem|"  Przy świetle księżyca ujrzał dwoje oczu, które patrzyły na niego zuchwale, wyzywająco i szyderczo zarazem"
Ogniem i mieczem|"  Straszne te oczy świeciły jak ślepie wilka w ciemnym borze"
Ogniem i mieczem|"  „Co, u kaduka? — pomyślał namiestnik — bies czy co?” — i z kolei zajrzawszy z bliska w te pałające źrenice, spytał:  — A czego to waść tak koniem najeżdżasz i oczyma we mnie wiercisz?  Jeździec nie odpowiedział nic, ale patrzył wciąż równie uporczywie i zuchwale"
Ogniem i mieczem|"  — Jeślić ciemno, to mogę ognia skrzesać, a jeślić gościniec za ciasny, to hajda w step! — rzekł już podniesionym głosem namiestnik"
Ogniem i mieczem|"  — A ty odlitaj, Laszku, od kolaski, koły step baczysz — odparł jeździec"
Ogniem i mieczem|"  Namiestnik, jako był człowiek do czynu skory, zamiast odpowiedzieć, uderzył tak silnie nogą w brzuch konia napastnika, że rumak jęknął i w jednym szczupaku znalazł się na samym brzegu gościńca"
Ogniem i mieczem|"  Jeździec osadził go na miejscu i przez chwilę zdawało się, że pragnie rzucić się na namiestnika, ale wtem zabrzmiał ostry, rozkazujący głos starej kniahini:  — Bohun, szczo z toboju?  Słowa te miały natychmiastowy skutek"
Ogniem i mieczem|" Jeździec zwrócił konia młyńcem i przejechał na drugą stronę kolaski do kniahini, która mówiła dalej:  — Szczo z toboju? Ej, ty nie w Perejasławiu ani w Krymie, ale w Rozłogach — bacz na to"
Ogniem i mieczem| A teraz skocz mi naprzód i prowadź wozy, bo jar zaraz, a w jarze ciemno
Ogniem i mieczem|" Hodi, siromacha!  Pan Skrzetuski równie był zdziwiony, jak rozgniewany"
Ogniem i mieczem|" Ten Bohun widocznie szukał okazji i byłby ją znalazł, ale dlaczego szukał? skąd ta niespodziewana napaść?  Przez głowę namiestnika przeleciała myśl, że tu kniaziówna wchodziła do gry, i utwierdził się w tej myśli, gdy spojrzawszy na twarz jej ujrzał mimo mroków nocnych, że twarz ta była blada jak płótno i że widocznie malowało się na niej przerażenie"
Ogniem i mieczem|"  Tymczasem Bohun ruszył z kopyta naprzód wedle rozkazu kniahini, która spoglądając za nim rzekła wpół do siebie, wpół do namiestnika:  — To szalona głowa i bies kozaczy"
Ogniem i mieczem|"  — Widać, niespełna rozumu — odpowiedział pogardliwie pan Skrzetuski"
Ogniem i mieczem|" — Czy to Kozak w służbie synów imci pani?  Stara kniahini rzuciła się w tył kolaski"
Ogniem i mieczem|"  — Co waćpan mówisz! To jest Bohun, podpułkownik, przesławny junak, synom moim druh, a mnie jak szósty syn przybrany"
Ogniem i mieczem| Nie może też to być, abyś waszmość o nazwisku jego nie słyszał, bo wszyscy o nim wiedzą
Ogniem i mieczem|"  I rzeczywiście, panu Skrzetuskiemu dobrze było znane to nazwisko"
Ogniem i mieczem| Spośród imion różnych pułkowników i atamanów kozackich wypłynęło ono na wierzch i było na wszystkich ustach po obu stronach Dniepru
Ogniem i mieczem| Ślepcy śpiewali o Bohunie pieśni po jarmarkach i karczmach, na wieczornicach opowiadano dziwy o młodym watażce
Ogniem i mieczem| Kto on był, skąd się wziął, nikt nie wiedział
Ogniem i mieczem| To pewna, że kolebką były mu stepy, Dniepr, porohy i Czertomelik ze swoim labiryntem cieśnin, zatok, kołbani, wysp, skał, jarów i oczeretów
Ogniem i mieczem| Od wyrostka zżył się i zespolił z tym dzikim światem
Ogniem i mieczem|"  Czasu pokoju chodził z innymi „za rybą i zwierzem”, tłukł się po zakrętach Dnieprowych, brodził po bagniskach i oczeretach wraz z gromadą półnagich towarzyszów — to znów całe miesiące spędzał w głębinach leśnych"
Ogniem i mieczem| Szkołą były mu wycieczki na Dzikie Pola po trzody i tabuny tatarskie, zasadzki, bitwy, wyprawy przeciw brzegowym ułusom, do Białogrodu, na Wołoszczyznę lub czajkami na Czarne Morze
Ogniem i mieczem| Innych dni nie znał, jak na koniu, innych nocy, jak przy ognisku na stepie
Ogniem i mieczem| Wcześnie stał się ulubieńcem całego Niżu, wcześnie sam zaczął wodzić innych; i wkrótce odwagą wszystkich przewyższył
Ogniem i mieczem| Gotów był w sto koni iść choćby do Bakczysaraju i samemu chanowi zaświecić w oczy pożogą; palił ułusy i miasteczka, wycinał w pień mieszkańców, schwytanych murzów rozdzierał końmi, spadał jak burza, przechodził jak śmierć
Ogniem i mieczem| Na morzu rzucał się jak wściekły na galery tureckie
Ogniem i mieczem| Zapuszczał się w środek Budziaku, właził, jak mówiono, w paszczę lwa
Ogniem i mieczem| Niektóre jego wyprawy były wprost szalone
Ogniem i mieczem| Mniej odważni, mniej ryzykowni konali na palach w Stambule lub gnili przy wiosłach na tureckich galerach — on zawsze wychodził zdrowo i z łupem obfitym
Ogniem i mieczem| Mówiono, że zebrał skarby ogromne i że trzyma je ukryte po Dnieprowych komyszach, ale też nieraz go widziano, jak deptał zabłoconymi nogami po złotogłowiach i lamach, koniom słał kobierce pod kopyta albo jak, ubrany w adamaszki, kąpał się w dziegciu, umyślnie kozaczą pogardę dla onych wspaniałych tkanin i ubiorów okazując
Ogniem i mieczem| Miejsca długo nigdzie nie zagrzał
Ogniem i mieczem| Czynami jego powodowała fantazja
Ogniem i mieczem| Czasem przybywszy do Czehryna, Czerkas lub Perejasławia hulał na śmierć z innymi Zaporożcami, czasem żył jak mnich, do ludzi nie gadał, w stepy uciekał
Ogniem i mieczem| To znów otaczał się ślepcami, których grania i pieśni po całych dniach słuchał, a samych złotem obrzucał
Ogniem i mieczem| Między szlachtą umiał być dwornym kawalerem, między Kozaki najdzikszym Kozakiem, między rycerzami rycerzem, między łupieżcami łupieżcą
Ogniem i mieczem| Niektórzy mieli go za szalonego, bo też i była to dusza nieokiełznana i rozszalała
Ogniem i mieczem| Dlaczego na świecie żył i czego chciał, dokąd dążył, komu służył — sam nie wiedział
Ogniem i mieczem| Służył stepom, wichrom, wojnie, miłości i własnej fantazji
Ogniem i mieczem| Ta właśnie fantazja wyróżniała go od innych watażków grubianów i od całej rzeszy rozbójniczej, która tylko grabież miała na celu i której za jedno było grabić Tatarów czy swoich
Ogniem i mieczem| Bohun brał łup, ale wolał wojnę od zdobyczy, kochał się w niebezpieczeństwach dla własnego ich uroku; złotem za pieśni płacił, za sławą gonił, o resztę nie dbał
Ogniem i mieczem|"  Ze wszystkich watażków on jeden najlepiej uosabiał Kozaka-rycerza, dlatego też pieśń wybrała go sobie na kochanka, a imię jego rozsławiło się na całej Ukrainie"
Ogniem i mieczem|"  W ostatnich czasach został podpułkownikiem perejasławskim, ale pułkownikowską władzę sprawował, bo stary Łoboda słabo już trzymał buławę krzepnącą dłonią"
Ogniem i mieczem|"  Pan Skrzetuski dobrze tedy wiedział, kto był Bohun, a jeśli pytał starej kniahini, czy to Kozak w służbie jej synów, to czynił to przez umyślną pogardę, bo przeczuł w nim wroga, a mimo całej sławy watażki wzburzyła się krew w namiestniku, że Kozak poczynał sobie z nim tak zuchwale"
Ogniem i mieczem|"  Domyślał się też, że skoro się zaczęło, to się na byle czym nie skończy"
Ogniem i mieczem| Ale cięty to był jak osa człowiek pan Skrzetuski, dufny aż nadto w siebie i również nie cofający się przed niczym, a na niebezpieczeństwa chciwy prawie
Ogniem i mieczem| Gotów był choćby i zaraz wypuścić konia za Bohunem, ale jechał przy boku kniaziówny
Ogniem i mieczem| Zresztą wozy minęły już jar i z dala ukazały się światła w Rozłogach
Ogniem i mieczem|"    Rozdział IV  Kurcewicze Bułyhowie był to stary książęcy ród, który się Kurczem pieczętował, od Koriata wywodził, a podobno istotnie szedł od Ruryka"
Ogniem i mieczem| Z dwóch głównych linii jedna siedziała na Litwie, druga na Wołyniu, a na Zadnieprze przeniósł się dopiero kniaź Wasyl, jeden z licznych potomków linii wołyńskiej, który, ubogim będąc, nie chciał wśród możnych krewnych zostawać i wszedł na służbę księcia Michała Wiśniowieckiego, ojca przesławnego „Jaremy”
Ogniem i mieczem|"  Okrywszy się sławą w tej służbie i znaczne posługi rycerskie księciu oddawszy, otrzymał od tegoż w dziedzictwo Krasne Rozłogi, które potem dla wielkiej mnogości wilków Wilczymi Rozłogami przezwano, i stale w nich osiadł"
Ogniem i mieczem| W roku 1629, przeszedłszy na obrządek łaciński, ożenił się z Rahozianką, panną z zacnego domu szlacheckiego, któren się z Wołoszczyzny wywodził
Ogniem i mieczem| Z małżeństwa tego w rok później przyszła na świat córka Helena; matka umarła przy jej urodzeniu, książę Wasyl zaś, nie myśląc już o powtórnym ożenku, oddał się całkiem gospodarstwu i wychowaniu jedynaczki
Ogniem i mieczem| Był to człowiek wielkiego charakteru i niepospolitej cnoty
Ogniem i mieczem| Dorobiwszy się dość szybko średniej fortuny pomyślał zaraz o starszym swym bracie Konstantynie, który na Wołyniu w biedzie został i odepchnięty od możnej rodziny, zmuszony był chodzić po dzierżawach
Ogniem i mieczem| Tego wraz z żoną i pięcioma synami do Rozłogów sprowadził i każdym kawałkiem chleba się z nimi dzielił
Ogniem i mieczem| W ten sposób obaj Kurcewicze żyli w spokoju aż do końca 1634 roku, w którym Wasyl z królem Władysławem pod Smoleńsk ruszył
Ogniem i mieczem| Tam to zaszedł ów nieszczęsny wypadek, który zgubę jego spowodował
Ogniem i mieczem| W obozie królewskim przejęto list pisany do Szehina, podpisany nazwiskiem kniazia i przypieczętowany Kurczem
Ogniem i mieczem| Tak jawny dowód zdrady ze strony rycerza, który aż dotąd nieskazitelnej sławy używał, zdumiał i przeraził wszystkich
Ogniem i mieczem| Na próżno Wasyl świadczył się Bogiem, że ni ręka, ni podpis na liście nie są jego — herb Kurcz na pieczęci usuwał wszelkie wątpliwości, w zgubienie zaś sygnetu, czym się kniaź tłumaczył, nikt wierzyć nie chciał — ostatecznie nieszczęśliwy kniaź, pro crimine perduelionis skazany na utratę czci i gardła, musiał się ucieczką salwować
Ogniem i mieczem| Przybywszy nocą do Rozłogów, zaklął brata Konstantyna na wszystkie świętości, by jak ojciec opiekował się jego córką — i odjechał na zawsze
Ogniem i mieczem| Mówiono, że raz jeszcze z Baru pisał list do księcia Jeremiego z prośbą, by nie odejmował kawałka chleba Helenie i spokojnie ją w Rozłogach na opiece Konstantyna zostawił; potem głos o nim zaginął
Ogniem i mieczem| Były wieści, że zmarł zaraz, to że przystał do cesarskich i zginął na wojnie w Niemczech — ale któż mógł co wiedzieć na pewno? Musiał zginąć, skoro się więcej o córkę nie pytał
Ogniem i mieczem| Wkrótce przestano o nim mówić, a przypomniano go sobie dopiero, gdy wyszła na jaw jego niewinność
Ogniem i mieczem| Niejaki Kupcewicz, Witebszczanin, umierając zeznał, jako on pisał pod Smoleńskiem list do Szehina i znalezionym w obozie sygnetem go przypieczętował
Ogniem i mieczem| Wobec takiego świadectwa żałość i konsternacja ogarnęła wszystkie serca
Ogniem i mieczem| Wyrok został zmieniony, imię księcia Wasyla do sławy przywrócone, ale dla niego samego nagroda za mękę przyszła za późno
Ogniem i mieczem| Co do Rozłogów, to Jeremi nie myślał ich zagarniać, bo Wiśniowieccy, znając lepiej Wasyla, nigdy o jego winie nie byli zupełnie przekonani
Ogniem i mieczem| Mógłby on był nawet zostać i drwić z wyroku pod ich potężną opieką i jeżeli uszedł, to dlatego, że niesławy znieść nie umiał
Ogniem i mieczem|"  Helena chowała się więc spokojnie w Rozłogach pod czułą opieką stryja — i dopiero po jego śmierci zaczęły się dla niej ciężkie czasy"
Ogniem i mieczem| Żona Konstantyna, z rodziny wątpliwego pochodzenia, była to kobieta surowa, popędliwa a energiczna, którą mąż jeden utrzymać w ryzie umiał
Ogniem i mieczem| Po jego śmierci zagarnęła w żelazne ręce rządy w Rozłogach
Ogniem i mieczem| Służba drżała przed nią — dworzyszczowi bali się jej jak ognia, sąsiadom dała się wkrótce we znaki
Ogniem i mieczem| W trzecim roku swych rządów po dwakroć zbrojno najeżdżała Siwińskich w Browarkach, sama przebrana po męsku, konno przywodząc czeladzi i najętym Kozakom
Ogniem i mieczem| Gdy raz pułki księcia Jeremiego pogromiły watahę Tatarów swawolącą koło Siedmiu Mogił, kniahini na czele swoich ludzi zniosła ze szczętem kupę niedobitków, która się aż pod Rozłogi zapędziła
Ogniem i mieczem| W Rozłogach też usadowiła się na dobre i poczęła je uważać za swoją i swoich synów własność
Ogniem i mieczem| Synów tych kochała jak wilczyca młode, ale sama będąc prostaczką, nie pomyślała o przystojnym dla nich wychowaniu
Ogniem i mieczem| Mnich greckiego obrządku, sprowadzony z Kijowa, wyuczył ich czytać i pisać — na czym też skończyła się edukacja
Ogniem i mieczem| A przecie niedaleko były Łubnie, a w nich dwór książęcy, na którym by młodzi kniaziowie mogli nabrać poloru, wyćwiczyć się w kancelarii w sprawach publicznych lub — zaciągnąwszy się pod chorągwie — w szkole rycerskiej
Ogniem i mieczem| Kniahini miała wszelako swoje powody, dla których nie oddawała ich do Łubniów
Ogniem i mieczem|"  A nużby książę Jeremi przypomniał sobie, czyje są Rozłogi, i wejrzał w opiekę nad Heleną albo sam dla pamięci Wasyla tę opiekę chciał sprawować? Przyszłoby chyba wówczas wynosić się z Rozłogów — wolała więc kniahini, by w Łubniach zapomniano, że jacy Kurcewicze żyją na świecie"
Ogniem i mieczem| Ale też za to młodzi kniaziowie hodowali się wpół dziko i więcej po kozacku niż po szlachecku
Ogniem i mieczem| Pacholętami jeszcze będąc, brali udział w poswarkach starej kniahini, w zajazdach na Siwińskich, w wyprawach na kupy tatarskie
Ogniem i mieczem| Czując wrodzony wstręt do książek i pisma, po całych dniach strzelali z łuków lub wprawiali ręce we władanie kiścieniami, szablą, w rzucanie arkanów
Ogniem i mieczem| Nie zajmowali się nawet i gospodarstwem, bo go nie puszczała z rąk matka
Ogniem i mieczem| I żal było patrzeć na tych potomków znakomitego rodu, w których żyłach płynęła krew książęca, ale których obyczaje były surowe i grube, a umysły i zatwardziałe serca przypominały step nieuprawny
Ogniem i mieczem| Tymczasem powyrastali jak dęby; wiedząc wszelako to do siebie, iż są prostakami, wstydzili się żyć ze szlachtą, a natomiast milszym im było towarzystwo dzikich watażków kozackich
Ogniem i mieczem| Wcześnie też weszli w komitywę z Niżem, gdzie ich za towarzyszów uważano
Ogniem i mieczem| Czasem po pół roku i więcej siedzieli na Siczy; chodzili na „przemysł” z Kozakami, brali udział w wyprawach na Turków i Tatarów, które w końcu stały się głównym i ulubionym ich zajęciem
Ogniem i mieczem| Matka nie sprzeciwiała się temu, bo często przywozili zdobycz obfitą
Ogniem i mieczem| Wszelako na jednej z takich wypraw najstarszy Wasyl dostał się w ręce pogańskie
Ogniem i mieczem| Bracia przy pomocy Bohuna i jego Zaporożców odbili go wprawdzie, ale z wykapanymi oczami
Ogniem i mieczem| Od tej pory ten w domu siedzieć musiał; a jako dawniej był najdzikszy, tak potem złagodniał bardzo i w rozmyślaniach a nabożeństwie się zatopił
Ogniem i mieczem| Młodzi prowadzili dalej wojenne rzemiosło, które w końcu przydomek kniaziów-Kozaków im zjednało
Ogniem i mieczem| Dość też było spojrzeć na Rozłogi-Siromachy, by odgadnąć, jacy w nich ludzie mieszkali
Ogniem i mieczem| Gdy poseł i pan Skrzetuski zajechali przez bramę ze swymi wozami, ujrzeli nie dwór, ale raczej obszerną szopę z ogromnych bierwion dębowych zbitą, z wąskimi, podobnymi do strzelnic oknami
Ogniem i mieczem| Mieszkania dla czeladzi i kozaków, stajnie, spichlerze i lamusy przytykały do tego dworu bezpośrednio tworząc budowę nieforemną, z wielu to wyższych, to niższych części złożoną, na zewnątrz tak ubogą i prostacką, że gdyby nie światła w oknach, trudno by ją za mieszkanie ludzi poczytać
Ogniem i mieczem| Na majdanie przed domem widać było dwa żurawie studzienne, bliżej bramy słup z kołem na szczycie, na którym siadywał niedźwiedź chowany
Ogniem i mieczem| Brama potężna, z takichże bierwion dębowych, dawała przejście na majdan, który cały był otoczony rowem i palisadą
Ogniem i mieczem|"  Widocznie było to miejsce obronne, przeciw napadom i zajazdom zabezpieczone"
Ogniem i mieczem| We wszystkim też przypominało kresową pałankę kozacką, a lubo większość siedzib szlacheckich na kresach takiego, a nie innego była pokroju, ta przecie bardziej jeszcze od innych wyglądała na jakieś drapieżne gniazdo
Ogniem i mieczem| Czeladź, która naprzeciw gości wyszła z pochodniami, podobniejsza była do zbójów niż do ludzi służbowych
Ogniem i mieczem| Wielkie psy na majdanie targały za łańcuchy, jakby chciały się urwać i rzucić na przybyłych, ze stajen dobywało się rżenie koni, młodzi Bułyhowie wraz z matką poczęli wołać na służbę, rozkazywać jej i przeklinać
Ogniem i mieczem| Wśród takiego harmidru goście weszli do środka domu, ale tu dopiero pan Rozwan Ursu, który widząc poprzednio dzikość i mizerię siedliska, prawie żałował, iż się dał zaprosić na nocleg, zdumiał prawdziwie na widok tego, co ujrzały jego oczy
Ogniem i mieczem| Wnętrze domu zgoła nie odpowiadało jego lichym zewnętrznym pozorom
Ogniem i mieczem| Najprzód weszli do obszernej sieni, której ściany całkiem prawie pokryte były zbroją, orężem i skórami dzikich zwierząt
Ogniem i mieczem|"  W dwóch ogromnych grubach paliły się kłody drzewa, a przy jasnym ich blasku widać było bogate rzędy końskie, błyszczące pancerze, karaceny tureckie, na których tu i ówdzie świeciły drogie kamienie, druciane koszulki ze złoconymi guzami na spięciach, półpancerze, nabrzuszniki, ryngrafy, stalowe harnasze wielkiej ceny, hełmy polskie i tureckie oraz misiurki z wierzchami od srebra"
Ogniem i mieczem| Na przeciwległej ścianie wisiały tarcze, których już nie używano w wieku ówczesnym; obok nich kopie polskie i dziryty wschodnie; siecznego oręża też dosyć, od szabli aż do gindżałów i jataganów, których głownie migotały różnymi kolorami jak gwiazdki w blasku ognia
Ogniem i mieczem| Po kątach zwieszały się wiązki skór lisich, wilczych, niedźwiedzich, kunich i gronostajowych — owoc myślistwa kniaziów
Ogniem i mieczem| Niżej, wzdłuż ścian, drzemały na obręczach jastrzębie, sokoły i wielkie berkuty sprowadzane z dalekich stepów wschodnich, a używane do pościgu wilków
Ogniem i mieczem|"  Z sieni owej goście przeszli do wielkiej gościnnej komnaty"
Ogniem i mieczem| I tu na kominie z okapem palił się rzęsisty ogień
Ogniem i mieczem| W komnacie tej większy był jeszcze przepych niż w sieni
Ogniem i mieczem| Gołe belki w ścianach pookrywane były makatami, na podłodze rozścielały się przepyszne wschodnie kobierce
Ogniem i mieczem| W pośrodku stał długi stół na krzyżowych nogach, sklecony z prostych desek, na nim zaś roztruchany całe złocone lub rznięte ze szkła weneckiego
Ogniem i mieczem| Pod ścianami mniejsze stoły, komody i półki, na nich sepety, puzdra nabijane brązem, mosiężne świeczniki i zegary zrabowane czasu swego przez Turków Wenecjanom, a przez Kozaków Turkom
Ogniem i mieczem| Cała komnata założona była mnóstwem przedmiotów zbytkownych, częstokroć niewiadomego dla gospodarzy użycia
Ogniem i mieczem| Wszędzie przepych mieszał się z największą stepową prostotą
Ogniem i mieczem| Cenne komody tureckie, nabijane brązem, hebanem, perłową macicą, stały obok nie heblowanych półek, proste drewniane krzesła obok miękkich sof krytych kobiercami
Ogniem i mieczem| Poduszki, leżące modą wschodnią na sofach, miały pokrowce z altembasu lub bławatów, ale rzadko były wypchane kwapiem, częściej sianem lub grochowinami
Ogniem i mieczem| Kosztowne tkaniny i zbytkowne przedmioty było to tak zwane „dobro” tureckie, tatarskie, częścią kupione za byle co od Kozaków, częścią zdobyte na licznych wojnach jeszcze przez starego kniazia Wasyla, częścią w czasie wypraw z Niżowcami przez młodych Bułyhów, którzy woleli puszczać się czajkami na Czarne Morze niż żenić się lub gospodarstwa pilnować
Ogniem i mieczem| Wszystko to nie dziwiło zgoła pana Skrzetuskiego znającego dobrze domy kresowe, ale bojar wołoski zdumiewał się widząc wśród tego przepychu Kurcewiczów ubranych w jałowicze buty i w kożuchy niewiele lepsze od tych, jakie nosiła służba; dziwił się również i pan Longin Podbipięta, przywykły na Litwie do innych porządków
Ogniem i mieczem|"  Tymczasem młodzi kniaziowie podejmowali gości szczerze i z wielką ochotą, lubo — mało otarci w świecie — czynili to manierą tak niezgrabną, iż namiestnik zaledwie mógł uśmiech powściągnąć"
Ogniem i mieczem|"  Starszy Symeon mówił:  — Radziśmy waszmościom i wdzięczni za łaskę"
Ogniem i mieczem| Dom nasz — dom wasz, tak też i bądźcie jak u siebie
Ogniem i mieczem| Kłaniamy panom dobrodziejstwu w niskich progach
Ogniem i mieczem|"  I lubo nie znać było w tonie jego mowy żadnej pokory ani rozumienia, jakoby przyjmował wyższych od siebie, przecież kłaniał im się obyczajem kozackim w pas, a za nim kłaniali się i młodsi bracia sądząc, że tego gościnność wymaga, i mówiąc:  — Czołem waszmościom, czołem!…  Tymczasem kniahini, szarpnąwszy Bohuna za rękaw, wyprowadziła go do innej komnaty"
Ogniem i mieczem|"  — Słysz, Bohun — rzekła pośpiesznie — nie mam czasu długo gadać"
Ogniem i mieczem|" Widziałam, że ty tego młodego szlachcica na ząb wziął i zaczepki z nim szukasz?  — Maty! — odpowiedział Kozak całując starą w rękę"
Ogniem i mieczem| — Świat szeroki, jemu inna droga, mnie inna
Ogniem i mieczem| Ani ja go znał, ni o nim słyszał, ale niech mi się nie pochyla do kniaziówny, bo jakem żyw, szablą w oczy zaświecę
Ogniem i mieczem|"  — Hej, oszalał, oszalał! A gdzie głowa, Kozacze? Co się z tobą dzieje? Czy ty chcesz zgubić nas i siebie? To jest żołnierz Wiśniowieckiego i namiestnik, człowiek znaczny, bo od księcia do chana posłował"
Ogniem i mieczem| Niech mu włos z głowy spadnie pod naszym dachem, wiesz, co będzie? Oto wojewoda obróci oczy na Rozłogi, i jego pomści, nas wygna na cztery wiatry, a Helenę do Łubniów zabierze — i co wówczas? Czy i z nim zadrzesz? Czy na Łubnie napadniesz? Spróbuj, jeśli chcesz pala posmakować, Kozacze zatracony!… Chyla się szlachcic do dziewczyny, nie chyla, ale jak przyjechał, pojedzie, i będzie spokój
Ogniem i mieczem|" Hamujże ty się, a nie chcesz, to ruszaj, skądeś przybył, bo nam tu nieszczęścia naprowadzisz!  Kozak gryzł wąs, sapał, ale zrozumiał, że kniahini ma słuszność"
Ogniem i mieczem|"  — Oni jutro odjadą, matko — rzekł — a ja się pohamuję, niech jeno czarnobrewa nie wychodzi do nich"
Ogniem i mieczem|"  — A tobie co? Żeby myśleli, że ją więżę"
Ogniem i mieczem| Otóż wyjdzie, bo ja tego chcę! Ty mi tu w domu nie przewodź, boś nie gospodarz
Ogniem i mieczem|"  — Nie gniewajcie się, kniahini"
Ogniem i mieczem| Skoro inaczej nie można, to będę im jako tureckie bakalie słodki
Ogniem i mieczem| Zębem nie zgrzytnę, do głowni nie sięgnę, choćby mnie gniew i pożarł, choćby dusza jęczeć miała
Ogniem i mieczem|" Niechże będzie wasza wola!  — A to tak gadaj, sokole, teorban weź, zagraj, zaśpiewaj, to ci i na duszy lżej się zrobi"
Ogniem i mieczem| A teraz chodź do gości
Ogniem i mieczem|"  Wrócili do gościnnej komnaty, w której kniaziowie, nie wiedząc, jak gości bawić, wciąż ich zapraszali, by byli sobie radzi, i kłaniali im się w pas"
Ogniem i mieczem| Tu zaraz pan Skrzetuski spojrzał ostro a dumnie w oczy Bohunowi, ale nie znalazł w nich ni zaczepki, ni wyzwania
Ogniem i mieczem| Twarz młodego watażki jaśniała uprzejmą wesołością tak dobrze symulowaną, że mogłaby omylić najwprawniejsze oko
Ogniem i mieczem| Namiestnik przyglądał mu się bacznie, gdyż poprzednio w ciemności nie mógł dojrzeć jego rysów
Ogniem i mieczem| Teraz ujrzał mołojca smukłego jak topola, z obliczem smagłym, zdobnym w bujny, czarny wąs zwieszający się ku dołowi
Ogniem i mieczem| Wesołość na tej twarzy przebijała przez ukraińską zadumę jako słońce przez mgłę
Ogniem i mieczem| Czoło miał watażka wysokie, na które spadała czarna czupryna w postaci grzywki ułożonej w pojedyncze kosmyki obcięte w równe ząbki nad silną brwią
Ogniem i mieczem| Nos orli, rozdęte nozdrza i białe zęby, połyskujące przy każdym uśmiechu, nadawały tej twarzy wyraz trochę drapieżny, ale w ogóle był to typ piękności ukraińskiej, bujnej, barwnej i zawadiackiej
Ogniem i mieczem| Nad podziw świetny ubiór wyróżniał także stepowego mołojca od przybranych w kożuchy kniaziów
Ogniem i mieczem| Bohun miał na sobie żupan z cienkiej lamy srebrnej i czerwony kontusz, którą to barwę nosili wszyscy Kozacy perejasławscy
Ogniem i mieczem| Biodra otaczał mu pas krepowy, od którego bogata szabla zwieszała się na jedwabnych rapciach; ale i szabla, i ubiór gasły przy bogactwie tureckiego gindżału, zatkniętego za pas, którego głownia tak była nasadzona kamieniami, że aż skry sypały się od niej
Ogniem i mieczem| Tak przybranego każdy by snadnie poczytał raczej za jakie paniątko wysokiego rodu niż za Kozaka, zwłaszcza że i jego swoboda, jego wielkopańskie maniery nie zdradzały niskiego pochodzenia
Ogniem i mieczem|" Zbliżywszy się do pana Longina wysłuchał historii o przodku Stowejce i o ścięciu trzech Krzyżaków, a potem zwrócił się do namiestnika i jak gdyby nic pomiędzy nimi nie zaszło, spytał z całą swobodą:  — Wasza mość, słyszę, z Krymu powracasz?  — Z Krymu — odparł sucho namiestnik"
Ogniem i mieczem|"  — Byłem tam i ja, a chociażem się do Bakczysaraju nie zapędzał, przecie mniemam, że i tam będę, jeśli się one pomyślne wieści sprawdzą"
Ogniem i mieczem|"  — O jakich wieściach waść mówisz?  — Są głosy, że jeśli król miłościwy wojnę z Turczynem zacznie, to książę wojewoda Krym ogniem i mieczem nawiedzi, od których wieści wielka jest radość na całej Ukrainie i na Niżu, bo jeśli pod takim wodzem nie pohulamy w Bakczysaraju, tedy pod żadnym"
Ogniem i mieczem|"  — Pohulamy, jako Bóg w niebie! — ozwali się Kurcewicze"
Ogniem i mieczem|"  Porucznika ujął respekt, z jakim watażka odzywał się o księciu, przeto uśmiechnął się i rzekł łagodniejszym już tonem:  — Waści, widzę, nie dość wypraw z Niżowcami, które cię przecie sławą okryły"
Ogniem i mieczem|"  — Mała wojna, mała sława; wielka wojna, wielka sława"
Ogniem i mieczem| Konaszewicz Sahajdaczny nie na czajkach, ale pod Chocimiem jej nabył
Ogniem i mieczem|"  W tej chwili drzwi się otworzyły i do komnaty wszedł z wolna Wasyl, najstarszy z Kurcewiczów, prowadzony za rękę przez Helenę"
Ogniem i mieczem| Był to człowiek dojrzałych lat, wybladły i wychudły, z twarzą ascetyczną i smętną, przypominającą bizantyjskie obrazy świętych
Ogniem i mieczem| Długie włosy, posiwiałe przedwcześnie od nieszczęść i bólu, spadały mu aż na ramiona, a zamiast oczu miał dwie czerwone jamy; w ręku trzymał krzyż mosiężny, którym począł żegnać komnatę i wszystkich obecnych
Ogniem i mieczem|"  — W imię Boga i Ojca, w imię Spasa i Świętej-Przeczystej! — mówił"
Ogniem i mieczem| — Jeśli apostołami jesteście i dobre nowiny niesiecie, witajcie w progach chrześcijańskich
Ogniem i mieczem| Amen
Ogniem i mieczem|"  — Wybaczcie waszmościowie — mruknęła kniahini — on ma rozum pomieszany"
Ogniem i mieczem|"  Wasyl zaś żegnał wciąż krzyżem i mówił dalej:  — Jako stoi w Biesiadach apostolskich: „Którzy przeleją krew za wiarę, zbawieni będą; którzy polegną dla dóbr ziemskich, dla zysku lub zdobyczy — mają być potępieni…” Módlmy się! Gorze wam, bracia! gorze mnie, bośmy dla zdobyczy wojnę czynili! Boże, bądź miłościw nam grzesznym! Boże, bądź miłościw… A wy, mężowie, którzy przybyliście z daleka, jakie nowiny niesiecie? Jesteście apostołami?  Umilkł i zdawał się czekać na odpowiedź, więc namiestnik odpowiedział po chwili:  — Daleko nam od tak wysokiej szarży"
Ogniem i mieczem| Żołnierzami tylko jesteśmy, gotowymi polec za wiarę
Ogniem i mieczem|"  — Tedy będziecie zbawieni — rzekł ślepy — ale dla nas nie nadeszła jeszcze godzina wyzwolenia… Gorze wam, bracia! Gorze mnie!  Ostatnie słowa wymówił prawie jęcząc i taka niezmierna rozpacz malowała się na jego twarzy, że goście nie wiedzieli, co mają począć"
Ogniem i mieczem| Tymczasem Helena posadziła go na krześle, sama zaś, wybiegłszy do sieni, wróciła po chwili z lutnią w ręku
Ogniem i mieczem|"  Ciche dźwięki ozwały się w komnacie, a do wtóru im kniaziówna poczęła śpiewać pieśń pobożną:   I w noc, i we dnie wołam do Cię, Panie! Pofolguj męce i łzom żałośliwym, Bądź mnie, grzesznemu, ojcem miłościwym, Usłysz wołanie!  Niewidomy przechylił w tył głowę i słuchał słów pieśni, które zdawały się działać jak balsam kojący, bo z twarzy znikały mu stopniowo ból i przerażenie; na koniec głowa spadła mu na piersi i tak pozostał jakby w półśnie, półodrętwieniu"
Ogniem i mieczem|"  — Byle nie przerywać śpiewania, już on się całkiem uspokoi — rzekła z cicha kniahini"
Ogniem i mieczem|" — Widzicie, waszmościowie, wariacja jego polega na tym, że ciągle czeka apostołów i byle kto do domu przyjechał, zaraz wychodzi pytać, czy nie apostołowie…  Tymczasem Helena śpiewała dalej:   Wskażże mi drogę, o Panie nad pany, Bom jako pątnik na pustyń bezdrożu Lub jak wśród fali na niezmiernym morzu Korab zbłąkany"
Ogniem i mieczem|"  Słodki głos jej brzmiał coraz silniej i z tą lutnią w ręku, z oczyma wzniesionymi do góry, była tak cudna, że namiestnik oczu nie mógł od niej oderwać"
Ogniem i mieczem| Zapatrzył się w nią, utonął w niej — o świecie zapomniał
Ogniem i mieczem|"  Z zachwytu rozbudziły go dopiero słowa starej kniahini:  — Dosyć tego! Już on się teraz nieprędko rozbudzi"
Ogniem i mieczem| A tymczasem proszę ichmościów na wieczerzę
Ogniem i mieczem|"  — Prosimy na chleb i sól! — ozwali się za matką młodzi Bułyhowie"
Ogniem i mieczem|"  Pan Rozwan, jako kawaler wielkich manier, podał ramię kniahini, co widząc pan Skrzetuski sunął zaraz do kniaziówny Heleny"
Ogniem i mieczem|" Serce zmiękło w nim jak wosk, gdy czuł jej rękę na swojej, z oczu aż skry poszły — i rzekł:  — Snadź już chyba i anieli w niebie cudniej nie śpiewają od waćpanny"
Ogniem i mieczem|"  — Grzeszysz, rycerzu, przyrównywając moje śpiewanie do anielskiego — odpowiedziała Helena"
Ogniem i mieczem|"  — Nie wiem, czy grzeszę, ale to pewno, że chętnie dałbym sobie oczy wykapać, byle twego śpiewania do śmierci słuchać"
Ogniem i mieczem| Ale cóż mówię! Ślepym będąc nie mógłbym ciebie widzieć, co również byłoby męką nieznośną
Ogniem i mieczem|"  — Nie mów tego waszmość, gdyż wyjechawszy stąd jutro, jutro zapomnisz"
Ogniem i mieczem|"  — O, nie stanie się to, gdyż takem się w waćpannie rozkochał, iż po wiek żywota mego innego afektu znać nie chcę, a tego nigdy nie zapomnę"
Ogniem i mieczem|"  Na to szkarłatny rumieniec oblał twarz kniaziówny, pierś poczęła falować mocniej"
Ogniem i mieczem|" Chciała odpowiedzieć, ale tylko wargi jej drżały — więc pan Skrzetuski mówił dalej:  — Waćpanna raczej zapomnisz o mnie przy owym kraśnym watażce, który twemu śpiewaniu na bałabajce przygrywać będzie"
Ogniem i mieczem|"  — Nigdy, nigdy! — szepnęła dziewczyna"
Ogniem i mieczem| — Ale waćpan się jego strzeż, bo to straszny człowiek
Ogniem i mieczem|"  — Co mi tam jeden Kozak znaczy, a choćby też i cała Sicz z nim trzymała, jam się dla ciebie na wszystko ważyć gotowy"
Ogniem i mieczem| Tyś mi jest właśnie jako klejnot bez ceny, tyś mój świat, jeno niech wiem, żeś mi jest wzajemną
Ogniem i mieczem|"  Ciche „tak” zadźwięczało jak rajska muzyka w uszach pana Skrzetuskiego i zaraz wydało mu się, że w nim przynajmniej dziesięć serc bije; w oczach mu pojaśniało wszystko, jakoby promienie słoneczne na świat padły, uczuł w sobie jakieś moce nieznane, jakieś skrzydła u ramion"
Ogniem i mieczem| Przy wieczerzy mignęła mu kilkakroć twarz Bohuna, która była zmieniona bardzo i blada, ale namiestnik, mając wzajemność Heleny, nie dbał o tego współzawodnika
Ogniem i mieczem| „Jechał go sęk! — myślał sobie — niechże mi w drogę nie włazi, bo go zetrę
Ogniem i mieczem|” Zresztą myśli jego szły w inną stronę
Ogniem i mieczem|"  Czuł oto, że Helena siedzi przy nim tak blisko, iż prawie ramieniem dotyka jej ramienia, widział rumieńce nie schodzące z jej twarzy, od których bił żar, widział pierś falującą i oczy, to skromnie spuszczone i rzęsami nakryte, to błyszczące jak dwie gwiazdy"
Ogniem i mieczem| Bo też Helena, choć zahukana przez Kurcewiczową, choć żyjąca w sieroctwie, smutku i obawie, była przecie Ukrainką o krwi ognistej
Ogniem i mieczem| Gdy tylko padły na nią ciepłe promienie miłości, zaraz zakwitła jak róża i do nowego, nieznanego rozbudziła się życia
Ogniem i mieczem| W jej twarzy zabłysło szczęście, odwaga, a te porywy, walcząc ze wstydem dziewiczym, umalowały jej policzki w śliczne kolory różane
Ogniem i mieczem| Więc pan Skrzetuski mało ze skóry nie wyskoczył
Ogniem i mieczem| Pił na umór, ale miód nie działał na niego, bo już był pijany miłością
Ogniem i mieczem| Nie widział nikogo więcej przy stole, tylko swoją dziewczynę
Ogniem i mieczem| Nie widział, że Bohun bladł coraz bardziej i coraz to macał głowni swego kindżału; nie słyszał, jak pan Longin opowiadał po raz trzeci o przodku Stowejce, a Kurcewicze o swoich wyprawach po „dobro tureckie”
Ogniem i mieczem| Pili wszyscy prócz Bohuna, a najlepszy przykład dawała stara kniahini wznosząc kusztyki to za zdrowie gości, to za zdrowie miłościwego księcia pana, to wreszcie hospodara Lupuła
Ogniem i mieczem|" Była też mowa o ślepym Wasylu, o jego dawniejszych przewagach rycerskich, o nieszczęsnej wyprawie i teraźniejszej wariacji, którą najstarszy, Symeon, tak tłumaczył:  — Zważcie, waszmościowie, iż gdy najmniejsze źdźbło w oku patrzyć przeszkadza, jakże tedy znaczne kawały smoły dostawszy się do rozumu nie miały go o pomieszanie przyprawić?  — Bardzo to jest delikatne instrumentum — zauważył na to pan Longin"
Ogniem i mieczem|"  Wtem stara kniahini spostrzegła zmienioną twarz Bohuna"
Ogniem i mieczem|"  — Co tobie, sokole?  — Dusza boli, maty — rzekł posępnie — ale kozacze słowo nie dym, więc zdzierżę"
Ogniem i mieczem|"  — Terpy, synku, mohorycz bude"
Ogniem i mieczem|"  Wieczerza była skończona — ale miodu dolewano ciągle do kusztyków"
Ogniem i mieczem| Przyszli też kozaczkowie wezwani do tańcowania na tym większą ochotę
Ogniem i mieczem| Zadźwięczały bałabajki i bębenek, przy których odgłosach zaspane pacholęta musiały pląsać
Ogniem i mieczem| Później i młodzi Bułyhowie poszli w prysiudy
Ogniem i mieczem| Stara kniahini, wziąwszy się pod boki, poczęła dreptać w miejscu, a podrygiwać, a podśpiewywać, co widząc pan Skrzetuski sunął z Heleną do tańca
Ogniem i mieczem| Gdy ją objął rękoma, zdawało mu się, iż kawał nieba przyciska do piersi
Ogniem i mieczem| W zawrotach tańca długie jej warkocze omotały mu szyję, jakby dziewczyna chciała go przywiązać do siebie na zawsze
Ogniem i mieczem| Nie wytrzymał tedy szlachcic, ale gdy rozumiał, że nikt nie patrzy, pochylił się i z całej mocy pocałował jej słodkie usta
Ogniem i mieczem|"  Późno w noc znalazłszy się sam na sam z panem Longinem w izbie, w której posłano im do spania, porucznik zamiast iść spać, siadł na tapczanie i rzekł:  — Z innym to już człowiekiem jutro waćpan do Łubniów pojedziesz!  Podbipięta, który właśnie ukończył pacierze, otworzył szeroko oczy i spytał:  — Tak bo cóż? czy waszmość tu zostaniesz?  — Nie ja zostanę, ale serce zostanie, a jedno dulcis recordatio ze mną pojedzie"
Ogniem i mieczem| Widzisz mnie waćpan w wielkiej alteracji, gdyż od żądz tkliwych ledwie że tchu oribus mogę złapać
Ogniem i mieczem|"  — To waćpan zakochał się w kniaziównie?  — Nie inaczej, jako żyw tu przed waćpanem siedzę"
Ogniem i mieczem| Sen ucieka mnie od powiek i jeno do wzdychania mam ochotę, od którego chyba cały w parę się rozpłynę — co waćpanu powiadam dlatego, że mając serce czułe i afektów głodne, snadnie mękę moją zrozumiesz
Ogniem i mieczem|"  Pan Longin sam wzdychać począł na znak, że męczarnie miłości rozumie, po chwili zaś spytał żałośnie:  — A może waćpan takoż czystość ślubował?  — Pytanie waścine jest nie do rzeczy, bo gdyby wszyscy podobne śluby czynili, tedyby genus humanum zaginąć musiało"
Ogniem i mieczem|"  Wejście sługi przerwało dalszą rozmowę"
Ogniem i mieczem| Był to stary Tatar o bystrych czarnych oczach i pomarszczonej jak suszone jabłko twarzy
Ogniem i mieczem|" Wszedłszy rzucił znaczące spojrzenie na Skrzetuskiego i spytał:  — A czy nie trzeba czego waszmościom? Może miodu po kusztyczku do poduszki?  — Nie trzeba"
Ogniem i mieczem|"  Tatar zbliżył się do Skrzetuskiego i mruknął:  — Mam dla waszmości pana słówko od panny"
Ogniem i mieczem|"  — Bądźże mi Pandarem! — zawołał radośnie namiestnik"
Ogniem i mieczem| — Możesz też mówić przy tym kawalerze, bom się przed nim spuścił z sekretu
Ogniem i mieczem|"  Tatar wydobył zza rękawa kawałek wstążki:  — Panna przysyła waszmości panu tę szarfę i to kazała powiedzieć, że miłuje go z całej duszy"
Ogniem i mieczem|"  Porucznik porwał szarfę i począł ją z uniesieniem całować i do piersi przyciskać, a dopiero ochłonąwszy nieco spytał:  — Co ci zleciła powiedzieć?  — Że miłuje waszmość pana z całej duszy"
Ogniem i mieczem|"  — Naściże talera za musztuluk"
Ogniem i mieczem|" Rzekła tedy, że mię miłuje?  — Tak jest!  — Naściże jeszcze talera"
Ogniem i mieczem| Niechże ją Bóg błogosławi, boć i ona mi najmilsza
Ogniem i mieczem| Powiedzże jej… albo czekaj; sam ja do niej pisać będę; przynieś mi jeno inkaustu, piór i papieru
Ogniem i mieczem|"  — Czego? — spytał Tatar"
Ogniem i mieczem|"  — Inkaustu, piór i papieru"
Ogniem i mieczem|"  — Tego u nas w domu nie ma"
Ogniem i mieczem| Za kniazia Wasyla było — i potem, jak się młodzi kniaziowie pisać od czerńca uczyli — ale to już dawno
Ogniem i mieczem|"  Pan Skrzetuski klasnął palcami"
Ogniem i mieczem|"  — Mości Podbipięto, nie masz wasze inkaustu i piór?  Litwin rozłożył ręce i wzniósł oczy do góry"
Ogniem i mieczem|"  — Tfy, do licha! — rzecze porucznik — otom jest w kłopocie!  Tymczasem Tatar usiadł w kuczki przed ogniem"
Ogniem i mieczem|"  — Po co pisać — rzekł grzebiąc w węglach"
Ogniem i mieczem| — Panna spać poszła
Ogniem i mieczem| A co masz wasza miłość jej napisać, to jutro powiedzieć można
Ogniem i mieczem|"  — Kiedy tak, to co innego"
Ogniem i mieczem| Wiernyś, jak widzę, sługa kniaziówny
Ogniem i mieczem| Naściże trzeciego talera
Ogniem i mieczem|" Dawno służysz?  — Ho, ho! czterdzieści lat temu, jako mnie kniaź Wasyl w jasyr wziął — i od tej pory służyłem mu wiernie, a gdy onej nocy odjeżdżał na przepadłe imię, to dziecko Konstantynu zostawił, a do mnie rzekł: „Czechły! i ty nie odstąpisz dziewczyny, i będziesz jej strzegł jak oka w głowie"
Ogniem i mieczem|"” Łacha ił Ałła!  — Tak też i czynisz?  — Tak też i czynię, i patrzę"
Ogniem i mieczem|"  — Mów, co widzisz: Jak tu kniaziównie?  — Źle tu myślą o niej, bo ją chcą dać Bohunowi, który jest pies potępiony"
Ogniem i mieczem|"  — O! nie będzie z tego nic! znajdzie się komu za nią ująć!  — Tak! — rzekł stary potrząsając palące się głownie"
Ogniem i mieczem| — Oni ją chcą dać Bohunowi, by ją wziął i poniósł jako wilk jagnię, a ich w Rozłogach zostawił — bo Rozłogi jej, nie ich, po kniaziu Wasylu
Ogniem i mieczem| On też Bohun to uczynić gotów, bo po komyszach więcej ma złota i srebra niżeli piasku w Rozłogach, ale ona ma go w nienawiści od pory, jak przy niej człowieka czekanem rozszczepił
Ogniem i mieczem| Krew padła między nich i nienawiść wyrosła
Ogniem i mieczem|" Bóg jest jeden!  Namiestnik tej nocy usnąć nie mógł"
Ogniem i mieczem| Chodził po izbie, patrzył w księżyc i w myśli różne ważył postanowienia
Ogniem i mieczem| Zrozumiał teraz grę Bułyhów
Ogniem i mieczem| Gdyby kniaziównę szlachcic jakiś okoliczny pojął, to by się upomniał o Rozłogi i miałby słuszność, bo się jej należały; a może zażądałby jeszcze rachunków z opieki
Ogniem i mieczem| Dla tej to przyczyny i tak już skozaczeni Bułyhowie postanowili dać dziewczynę Kozakowi
Ogniem i mieczem| O czym myśląc, pan Skrzetuski pięście ściskał i miecza szukał wedle siebie
Ogniem i mieczem| Postanowił więc rozbić te machinacje i czuł się na siłach to uczynić
Ogniem i mieczem| Przecie opieka nad Heleną należała i do księcia Jeremiego, raz, że Rozłogi były puszczone od Wiśniowieckich staremu Wasylowi, po wtóre, że sam Wasyl z Baru pisał list do księcia, prosząc o opiekę
Ogniem i mieczem| Tylko nawał spraw publicznych, wojny i wielkie przedsięwzięcia mogły sprawić, że wojewoda dotąd w opiekę nie wejrzał
Ogniem i mieczem| Ale dość będzie słowem mu przypomnieć, a sprawiedliwość uczyni
Ogniem i mieczem|"  Szaro już robiło się na świecie, gdy pan Skrzetuski rzucił się na posłanie"
Ogniem i mieczem| Spał twardo i nazajutrz zbudził się z gotowym postanowieniem
Ogniem i mieczem| Ubrali się tedy z panem Longinem spiesznie, ile że i wozy stały już w gotowości, a żołnierze pana Skrzetuskiego siedzieli na koniach, gotowi do odjazdu
Ogniem i mieczem| W gościnnej izbie poseł pokrzepiał się polewką w towarzystwie Kurcewiczów i starej kniahini; Bohuna tylko nie było; nie wiadomo: spał jeszcze czy odjechał
Ogniem i mieczem|"  Posiliwszy się Skrzetuski rzekł:  — Mościa pani! Tempus fugit, za chwilę na koń nam siadać trzeba, nim więc podziękujemy wdzięcznym sercem za gościnę, mam ja tu ważną sprawę, o której bym chciał z jejmość panią i z ichmość jej synami kilka słów na osobności pomówić"
Ogniem i mieczem|"  Na twarzy kniahini odmalowało się zdziwienie; spojrzała na synów, na posła i na pana Longina, jakby pragnąc z ich twarzy odgadnąć, o co idzie, i z pewnym niepokojem w głosie rzekła:  — Służę waszmości"
Ogniem i mieczem|"  Poseł chciał wstawać, ale mu nie dozwoliła, natomiast przeszli do owej sieni pokrytej zbroją i orężem"
Ogniem i mieczem|" Młodzi kniaziowie ustawili się szeregiem za matką, która stanąwszy naprzeciw Skrzetuskiego, spytała:  — O jakiejże sprawie waćpan chcesz mówić?  Namiestnik utkwił w niej wzrok bystry, surowy prawie, i rzekł:  — Wybacz, jejmość, i wy, młodzi kniaziowie, że przeciw zwyczajowi postępując, zamiast przez zacnych posłów mówić, sam w sprawie mej rzecznikiem będę"
Ogniem i mieczem| Ale nie może być inaczej, a gdy z musem nikt walczyć nie zdoła, przeto bez dłuższego kunktatorstwa przedstawiam jejmość pani i ichmościom, jako opiekunom, moją pokorną prośbę, byście mi księżniczkę Helenę za żonę oddać raczyli
Ogniem i mieczem|"  Gdyby w tej chwili, w czasie zimy piorun runął na majdan w Rozłogach, mniejsze by sprawił wrażenie na kniahini i jej synach niż owe słowa namiestnika"
Ogniem i mieczem|" Przez chwilę spoglądali ze zdumieniem na mówiącego, który stał przed nimi wyprostowany, spokojny i dziwnie dumny, jakby nie prosić, ale rozkazywać zamierzał, i nie umieli znaleźć słowa odpowiedzi — a natomiast kniahini pytać zaczęła:  — Jak to? waść? o Helenę?  — Ja, mościa pani — i to jest niewzruszony mój zamiar"
Ogniem i mieczem|"  Nastała chwila milczenia"
Ogniem i mieczem|"  — Czekam odpowiedzi imość pani"
Ogniem i mieczem|"  — Wybacz waćpan — odrzekła ochłonąwszy kniahini, a głos jej stał się suchy i ostry — zaszczyt to dla nas niemały prośba takiego kawalera, ale nie może z niej nic być, gdyż Helenę obiecałam już komu innemu"
Ogniem i mieczem|"  — Zważ wszelako waćpani, jako troskliwa opiekunka, czy to nie było przeciw woli kniaziówny i czym nie lepszy niźli ten, komu ją waćpani obiecałaś"
Ogniem i mieczem|"  — Mości panie! Kto lepszy, mnie sądzić"
Ogniem i mieczem| Możesz być i najlepszy, wszystko nam jedno, bo cię nie znamy
Ogniem i mieczem|"  Na to namiestnik wyprostował się jeszcze dumniej, a spojrzenia jego stały się jako noże ostre, choć zimne"
Ogniem i mieczem|"  — Ale ja was znam, zdrajcy! — huknął"
Ogniem i mieczem|" — Chcecie krewniaczkę chłopu oddać, byle was tylko w zagarniętej nieprawnie włości zostawił…  — Sam zdrajco! — krzyknęła kniahini"
Ogniem i mieczem|" — Tak to za gościnę płacisz? taką to wdzięczność w sercu żywisz? O żmijo! Coś za jeden? Skądeś się wziął?  Młodzi Kurcewicze poczęli w palce trzaskać i po ścianach za bronią się oglądać, namiestnik zaś wołał:  — Poganie! zagarnęliście włość sierocą, ale nic z tego"
Ogniem i mieczem| Za dzień książę już o tym wiedzieć będzie
Ogniem i mieczem|"  Usłyszawszy to kniahini rzuciła się w tył izby i chwyciwszy rohatynę szła z nią do namiestnika"
Ogniem i mieczem| Kniaziowie też, porwawszy, co który mógł, ten szablę, ten kiścień, ten nóż, otoczyli go półkolem, dysząc jak stado wilków wściekłych
Ogniem i mieczem|"  — Do księcia pójdziesz? — wołała kniahini — a wiesz-li, czy żyw stąd wyjdziesz? czy to nie ostatnia twoja godzina?  Skrzetuski skrzyżował ręce na piersiach i okiem nie mrugnął"
Ogniem i mieczem|"  — Jako książęcy poseł z Krymu wracam — rzekł — i niech tu jedną kroplę krwi uronię, a w trzy dni i popiołu z tego miejsca nie zostanie, wy zaś pognijecie w lochach łubniańskich"
Ogniem i mieczem|" Jest-li na świecie moc, co by was uchronić zdołała? Nie groźcie, bo was się nie boję!  — Zginiemy, ale ty pierwej zginiesz"
Ogniem i mieczem|"  — Tedy uderzaj — oto pierś moja"
Ogniem i mieczem|"  Kniaziowie z matką na czele trzymali wciąż ostrza skierowane ku piersi namiestnika, ale rzekłbyś, jakieś niewidzialne łańcuchy skrępowały im ręce"
Ogniem i mieczem| Sapiąc i zgrzytając zębami, szarpali się w bezsilnej wściekłości — wszelako nie uderzał żaden
Ogniem i mieczem| Ubezwładniło ich straszliwe imię Wiśniowieckiego
Ogniem i mieczem|"  Namiestnik był panem położenia"
Ogniem i mieczem|"  Bezsilny gniew kniahini wylał się tylko potokiem obelg:  — Przechero! szaraku! hołyszu! kniaziowej krwi ci się zachciało — ale nic z tego! Każdemu oddamy, byle nie tobie, czego nam i sam książę nakazać nie jest w stanie"
Ogniem i mieczem|"  Na to pan Skrzetuski:  — Nie pora mi się z mego szlachectwa wywodzić, ale tak myślę, że wasze księstwo mogłoby snadnie za nim mieczyk i tarczę nosić"
Ogniem i mieczem| Zresztą, skoro chłop był wam dobry, to jam lepszy
Ogniem i mieczem| Co do fortuny mojej, i ta wejść może z waszą w paragon, a że mówicie, iż mnie Heleny nie dacie, to słuchajcie, co powiem: i ja ostawię was przy Rozłogach, rachunków z opieki nie żądając
Ogniem i mieczem|"  — Nie darowywuj tego, co nie twoje"
Ogniem i mieczem|"  — Nie darowuję, jeno obietnicę na przyszłość daję i rycerskim słowem ją poręczam"
Ogniem i mieczem|" Tedy wybierajcie: albo rachunki księciu z opieki złożyć i z Rozłogów ustąpić, albo-li mnie dziewkę oddać, a włość zatrzymać…  Rohatyna wysuwała się z wolna z rąk kniahini"
Ogniem i mieczem| Po chwili upadła z brzękiem na podłogę
Ogniem i mieczem|"  — Wybierajcie — powtórzył pan Skrzetuski: — aut pacem, aut bellum!  — Szczęście to — rzekła już łagodniej Kurcewiczowa — że Bohun z sokoły pojechał nie chcąc na waszmości patrzyć, bo on już wczora podejrzewał"
Ogniem i mieczem| Inaczej nie byłoby tu bez krwi rozlania
Ogniem i mieczem|"  — Mościa pani, i ja szablę nie po to noszę, by mi pas obciągała"
Ogniem i mieczem|"  — Uważ jednak waszmość, czy to politycznie ze strony takiego kawalera, wszedłszy po dobremu w dom, tak na ludzi nastawać i dziewkę impetem brać, tak właśnie, jakby z niewoli tureckiej?  — Godzi się, gdy po niewoli miała być chłopu zaprzedana"
Ogniem i mieczem|"  — Tego waść o Bohunie nie mów, bo on choć rodziców nieświadom, przecie wojownik jest zawołany i rycerz sławny, a nam od dziecka znajomy, w domu jakoby krewny"
Ogniem i mieczem| Któremu za jedno, czyby mu tę dziewkę odjąć, czyby go nożem pchnąć
Ogniem i mieczem|"  — Mościa pani, a mnie czas w drogę, wybaczcie więc, że raz jeszcze powtórzę: wybierajcie!  Kniahini zwróciła się do synów:  — A co, synkowie, mówicie na tak pokorną prośbę tego kawalera?  Bułyhowie spoglądali po sobie, trącali się łokciami i milczeli"
Ogniem i mieczem|"  Na koniec Symeon mruknął:  — Każesz bić, maty, to będziem; każesz dać dziewkę, to damy"
Ogniem i mieczem|"  — Bić źle i dać źle"
Ogniem i mieczem|"  Potem zwracając się do Skrzetuskiego:  — Przycisnąłeś nas waść tak do ściany, że choć łopnąć"
Ogniem i mieczem| Bohun jest człowiek szalony, gotów się ważyć na wszystko
Ogniem i mieczem| Kto nas przed jego zemstą osłoni? Sam zginie od księcia, ale nas pierwej zgubi
Ogniem i mieczem|" Co nam począć?  — Wasza głowa"
Ogniem i mieczem|"  Kniahini milczała przez chwilę"
Ogniem i mieczem|"  — Słuchajże, mości kawalerze"
Ogniem i mieczem| Musi to wszystko w tajemnicy zostać
Ogniem i mieczem| Bohuna wyprawim do Perejasławia, sami z Heleną do Łubniów zjedziem, a waść uprosisz księcia, by nam prezydium do Rozłogów przysłał
Ogniem i mieczem| Bohun ma w pobliżu półtorasta semenów, z których część tu jest
Ogniem i mieczem| Nie możesz Heleny zaraz brać, bo ją odbije
Ogniem i mieczem| Inaczej to nie może być
Ogniem i mieczem| Jedźże więc, nikomu sekretu nie powiadając, i czekaj nas
Ogniem i mieczem|"  — Byście mnie zdradzili?  — Byśmy tylko mogli! — ale nie możem, sam to widzisz"
Ogniem i mieczem|" Daj słowo, że sekret do czasu utrzymasz!  — Daję — a wy dajecie dziewkę?  — Bo nie możemy nie dać, choć nam Bohuna żal…  — Tfy! tfy! mości panowie — rzekł nagle namiestnik zwracając się do kniaziów — czterech was jak dębów i jednego Kozaka się bojąc, zdradą go brać chcecie"
Ogniem i mieczem|" Chociem wam winien dziękować, jednakże powiem: nie przystoi to zacnej szlachcie!  — Waść się w to nie mieszaj — zakrzyknęła kniahini"
Ogniem i mieczem| — Nie twoja to rzecz
Ogniem i mieczem| Co nam począć? Ilu waść masz żołnierzów na jego półtorasta semenów? Osłoniszże nas? osłoniszże samą Helenę, którą on gwałtem porwać gotów? To nie waścina rzecz
Ogniem i mieczem| Jedźże sobie do Łubniów, a co my poczniemy, to nam wiedzieć, byleśmy Helenę ci przywieźli
Ogniem i mieczem|"  — Czyńcie, co chcecie: jedno wam tylko jeszcze powiem, gdyby się tu krzywda kniaziównie działa — tedy biada wam!  — Nie poczynajże sobie tak z nami, byś nas do desperacji nie przywiódł"
Ogniem i mieczem|"  — Boście jej gwałt uczynić chcieli, a i teraz, przedając ją za Rozłogi, do głowy wam nie przyszło spytać: zali będzie jej po myśli moja persona?  — Za czym spytamy jej wobec ciebie — rzekła kniahini tłumiąc gniew, który na nowo poczynał wrzeć w jej piersi, czuła bowiem doskonale pogardę w słowach namiestnika"
Ogniem i mieczem|"  Symeon poszedł po Helenę i po chwili ukazał się z nią w sieni"
Ogniem i mieczem|"  Wśród tych gniewów i gróźb, które zdawały się huczeć jeszcze w powietrzu jak odgłosy przemijającej nawałnicy, wśród tych zmarszczonych brwi, srogich spojrzeń i surowych twarzy, jej śliczne oblicze zabłysło jakoby słońce po burzy"
Ogniem i mieczem|"  — Mościa panno! — rzekła ponuro kniahini ukazując na Skrzetuskiego — jeśli masz wolę po temu, to jest twój przyszły mąż"
Ogniem i mieczem|"  Helena zbladła jak ściana i, krzyknąwszy, zakryła oczy rękoma, a potem nagle wyciągnęła je ku Skrzetuskiemu"
Ogniem i mieczem|"  — Prawda-li to? — szeptała w upojeniu"
Ogniem i mieczem|"      W godzinę później orszak posła i namiestnikowy posuwał się z wolna leśnym gościńcem w stronę Łubniów"
Ogniem i mieczem| Skrzetuski z panem Longinem Podbipiętą jechali na czele; za nimi wozy poselskie wyciągnęły się długim pasem
Ogniem i mieczem|" Namiestnik cały był pogrążony w zadumie i tęsknocie, gdy wtem z owej zadumy zbudziły go urwane słowa pieśni:   Tużu, tużu, serce bołyt…  W głębi lasu na wąskiej wyjeżdżonej przez chłopów drożynie ukazał się Bohun"
Ogniem i mieczem| Koń jego całkiem był pokryty pianą i błotem
Ogniem i mieczem|"  Widocznie Kozak, wedle swego obyczaju, puścił się był na stepy i lasy, by się wiatrem spić, zgubić w dali i zapamiętać, i to, co duszę bolało — przeboleć"
Ogniem i mieczem|"  Teraz wracał właśnie do Rozłogów"
Ogniem i mieczem|"  Patrząc na tę przepyszną, iście rycerską postać, która mignęła tylko i znikła, pan Skrzetuski mimo woli pomyślał sobie, a nawet mruknął pod nosem:  — Wszelako to szczęście, że on człowieka przy niej rozszczepił"
Ogniem i mieczem|"  Nagle jakiś żal ścisnął mu serce"
Ogniem i mieczem|" Żal mu było jakoby i Bohuna, ale więcej jeszcze tego, że związawszy się słowem kniahini, nie mógł, ot teraz, popędzić za nim konia i rzec:  — Kochamy jedną, więc jednemu z nas nie żyć na świecie"
Ogniem i mieczem|" Dobądź, Kozacze, serpentyny!    Rozdział V  Przybywszy do Łubniów, nie zastał pan Skrzetuski w domu księcia, który był do pana Suffczyńskiego, dawniejszego swego dworzanina, do Sieńczy na chrzciny pojechał, a z nim księżna, dwie panny Zbaraskie i wiele osób ze dworu"
Ogniem i mieczem| Dano tedy znać do Sieńczy i o powrocie z Krymu namiestnika, i o przybyciu posła; tymczasem znajomi i towarzysze witali radośnie po długiej podróży Skrzetuskiego, a zwłaszcza pan Wołodyjowski, który po ostatnim pojedynku był najbliższym naszemu namiestnikowi przyjacielem
Ogniem i mieczem| Odznaczał się ten kawaler tym, iż ustawicznie był zakochany
Ogniem i mieczem| Przekonawszy się o nieszczerości Anusi Borzobohatej, zwrócił był czułe serce ku Anieli Leńskiej, pannie również z fraucymeru, a gdy i ta przed miesiącem właśnie zaślubiła pana Staniszewskiego, wówczas Wołodyjowski dla pociechy jął wzdychać do starszej księżniczki Zbaraskiej, Anny, synowicy księcia Wiśniowieckiego
Ogniem i mieczem|"  Wszelako sam rozumiał, iż podniósłszy tak wysoko oczy, nie mógł choćby najmniejszą pokrzepiać się nadzieją, tym bardziej że i po księżniczkę zgłosili się już dziewosłębowie, pan Bodzyński i pan Lassota, w imieniu pana Przyjemskiego, wojewodzica łęczyckiego"
Ogniem i mieczem| Opowiadał więc nieszczęsny Wołodyjowski te nowe strapienia naszemu namiestnikowi, wcielając go we wszystkie sprawy i tajemnice dworskie, których ten półuchem słuchał, mając umysł i serce czym innym zajęte
Ogniem i mieczem| Gdyby nie owe duszne niepokoje, które z miłością, choćby wzajemną, zawsze w parze chodzić zwykły, byłby się czuł pan Skrzetuski szczęśliwy, wróciwszy po długiej nieobecności do Łubniów, gdzie otoczyły go twarze życzliwe i ów gwar życia żołnierskiego, z którym od dawna był zżyły
Ogniem i mieczem| Albowiem Łubnie, jakkolwiek jako zamczysta rezydencja pańska, mogły pod względem wspaniałości równać się ze wszystkimi siedzibami „królewiąt”, tym się wszelako od nich różniły, iż życie w nich było surowe, prawdziwie obozowe
Ogniem i mieczem| Kto nie znał tamtejszych zwyczajów i ordynku, ten przyjechawszy choćby w porze najspokojniejszej mógł sądzić, że się tam jaka wyprawa wojenna gotuje
Ogniem i mieczem| Żołnierz przeważał tam nad dworzaninem, żelazo nad złotem, dźwięk trąb obozowych nad gwarem uczt i zabaw
Ogniem i mieczem| Wszędy panował wzorowy ład i nie znana gdzie indziej dyscyplina; wszędy roiło się od rycerstwa spod różnych chorągwi: pancernych, dragońskich, kozackich, tatarskich i wołoskich, pod którymi służyło nie tylko całe Zadnieprze, ale i ochocza szlachta ze wszystkich okolic Rzplitej
Ogniem i mieczem| Kto się chciał w prawdziwej rycerskiej szkole wyćwiczyć, ten ciągnął do Łubniów; nie brakło więc tam obok Rusinów ani Mazurów, ani Litwy, ani Małopolan, ba! nawet i Prusaków
Ogniem i mieczem| Piesze regimenta i artyleria, czyli tak zwany „lud ognisty”, złożone były przeważnie z wyborowych Niemców najętych za żołd wysoki; w dragonach służyli głównie miejscowi, Litwa w tatarskich chorągwiach
Ogniem i mieczem| Małopolanie garnęli się najchętniej pod znaki pancerne
Ogniem i mieczem| Książę nie pozwalał też gnuśnieć rycerstwu; dlatego w obozie panował ruch ustawiczny
Ogniem i mieczem| Jedne pułki wychodziły na zmianę do stanic i polanek, inne wchodziły do stolicy; po całych dniach odbywały się musztry i ćwiczenia
Ogniem i mieczem| Czasem też, chociaż i spokojnie było od Tatar, książę przedsiębrał dalekie wyprawy w głuche stepy i pustynie, by żołnierzy do pochodów przyuczyć, dotrzeć tam, gdzie nikt nie dotarł, i roznieść sławę swego imienia
Ogniem i mieczem| Tak zeszłej jesieni zapuścił się lewym brzegiem Dniepru do Kudaku, gdzie go pan Grodzicki, trzymający prezydium, jak monarchę udzielnego przyjmował; potem pociągnął obok porohów aż do Chortycy i na uroczyszczu Kuczkasów kazał mogiłę wielką z kamieni usypać na pamiątkę i na znak, że tamtą stroną żaden jeszcze pan nie bywał tak daleko
Ogniem i mieczem|"  Pan Bogusław Maszkiewicz, żołnierz dobry, choć młody, a zarazem człowiek uczony, który tę wyprawę również jak i inne pochody książęce opisał, cuda o niej opowiadał Skrzetuskiemu, co pan Wołodyjowski zaraz potwierdzał, gdyż i on brał udział w wyprawie"
Ogniem i mieczem| Widzieli tedy porohy i dziwili im się, a zwłaszcza strasznemu Nienasytcowi, który rokrocznie jak ongi Scylla i Charybda po kilkadziesiąt ludzi pożerał
Ogniem i mieczem| Potem puścili się na wschód, na spalone stepy, gdzie od niedogarków jazda postępować nie mogła, i aż musieli koniom nogi skórami obwijać
Ogniem i mieczem| Spotkali tam mnóstwo gadzin, padalców i olbrzymie węże połozy, na dziesięć łokci długie, a grube jak ramię męża
Ogniem i mieczem| Po drodze na samotnych dębach ryli pro aeterna rei memoria herby książęce, na koniec zaszli w tak głuche stepy, gdzie już i śladów człowieka nie było można dopatrzyć
Ogniem i mieczem|"  — Myślałem — mówił uczony pan Maszkiewicz — że nam w końcu na wzór Ulissesa i do Hadu zstąpić przyjdzie"
Ogniem i mieczem|"  Na to pan Wołodyjowski:  — Przysięgali też ludzie spod chorągwi pana strażnika Zamojskiego, która szła na przodku, jako już widzieli owe fines, na których orbis terrarum się kończy"
Ogniem i mieczem|"  Namiestnik opowiadał wzajemnie towarzyszom o Krymie, gdzie prawie pół roku spędził, czekając na respons chana jegomości, o tamtejszych miastach pozostałych z dawnych czasów, o Tatarach i o potędze ich wojennej, a na koniec o postrachu, w jakim żyli, usłyszawszy o walnej na Krym wyprawie, w której wszystkie siły Rzeczypospolitej miały wziąć udział"
Ogniem i mieczem|"  Tak gwarząc, co wieczór oczekiwali powrotu księcia; tymczasem namiestnik przedstawiał co bliższym towarzyszom pana Longina Podbipiętę, który jako człek słodki, od razu pozyskał serca, a okazawszy przy próbach z mieczem nadludzką swą siłę, powszechny sobie zjednywał szacunek"
Ogniem i mieczem| Opowiedział on już temu i owemu o przodku Stowejce i o ściętych trzech głowach, zamilczał tylko o swoim ślubie, nie chcąc się na żarty narażać
Ogniem i mieczem| Szczególniej podobali się sobie z Wołodyjowskim, a to dla obopólnej serc czułości; po kilku też dniach chodzili razem wzdychać na wały, jeden do gwiazdki za wysoko świecącej, by ją mógł dostać, alias do księżniczki Anny — drugi do nieznanej, od której go trzy ślubowane głowy oddzielały
Ogniem i mieczem|"  Ciągnął nawet Wołodyjowski pana Longina do dragonów, ale Litwin postanowił sobie koniecznie zapisać się pod znak pancerny, by pod Skrzetuskim służyć, o którym z rozkoszą dowiedział się w Łubniach, że wszyscy mają go za rycerza pierwszej wody i jednego z najlepszych oficerów książęcych"
Ogniem i mieczem| A właśnie w chorągwi, w której pan Skrzetuski porucznikował, otwierał się wakans po panu Zakrzewskim, przezwiskiem Miserere mei, który od dwóch tygodni obłożnie chorował i był bez nadziei życia, bo mu się wszystkie rany od wilgoci pootwierały
Ogniem i mieczem| Do trosk miłosnych namiestnika dołączył się jeszcze i smutek z grożącej straty starego towarzysza i doświadczonego przyjaciela; nie odstępował też po kilka godzin dziennie ani piędzią od jego wezgłowia, pocieszając go, jak umiał, i krzepiąc go nadzieją, że jeszcze niejedną wyprawę razem odbędą
Ogniem i mieczem|"  Ale starzec nie potrzebował pociechy"
Ogniem i mieczem|" Konał sobie wesoło na twardym łożu rycerskim obciągniętym końską skórą i z uśmiechem prawie dziecinnym spoglądał na krucyfiks zawieszony nad łożem, Skrzetuskiemu zaś odpowiadał:  — Miserere mei, mości poruczniku, już ja sobie idę po swoją lafę niebieską"
Ogniem i mieczem| Ciało na mnie takie od ran dziurawe, że o to się tylko boję, czy święty Piotr, który jest marszałkiem bożym i ochędóstwa w niebie doglądać musi, puści mnie do raju w tak podziurawionej sukni
Ogniem i mieczem| Ale mu powiem: „Święty Pietruńku! zaklinam cię na ucho Malchusowe, nie czyńże mi wstrętu, boć to poganie tak mi popsowali szatki cielesne… Miserere mei! a będzie jaka wyprawa św
Ogniem i mieczem| Michała na potencję piekielną, to się stary Zakrzewski przyda jeszcze
Odyseja|" Odtądeśmy z Odysem już się nie widzieli”"
Odyseja|"     Na to roztropnie odrzekł Telemach młodziutki: „Dowiedz się, gościu, z ust mych prawdy bez ogródki: Że on jest ojcem moim, tak matka powiada"
Odyseja|" Ja nie wiem"
Odyseja| Tej pewności nikt z nas nie posiada
Odyseja|" Wolałbym jednak synem być po szczęsnym człeku, Co by we własnym gnieździe sędziwego wieku Dopędzał"
Odyseja|" Lecz tu u nas mówią pospolicie, Że ten najnieszczęśliwszy z ludzi dał mi życie”"
Odyseja|"     Na to mu sowiooka tak odpowiedziała: „Z woli bogów niepróżna ród twój czeka chwała, Jeśli Penelopeja takiego ma syna! Wprzód jednak rzeknij prawdę: jaka to przyczyna Tych godów i hałasów? Co to wszystko znaczy? Czy stypa, czy wesele? Bo przecież inaczej Zwykła uczta wygląda"
Odyseja|" Patrząc na te gbury Szumiące, jakby dwór ten nogami do góry Przewrócić chcieli, każdy przy zdrowym rozumie Wszedłszy tu, zapomniałby języka w tym tłumie”"
Odyseja|"     Więc roztropny Telemach jął mu się spowiadać: „Cudzoziemcze! Jak widzę, pragniesz mnie wybadać"
Odyseja|" Słuchajże! Ongi dom ten cnotą, dostatkami Słynął, póki on jeszcze przebywał tu z nami"
Odyseja|" Alić mąż wielki z bogów przekornych wyroku Znikł ze świata, w bezślednym gdzieś ukrył się mroku"
Odyseja|" Ja sam może bym jego tak nie płakał zgonu, Gdyby był legł z drugimi na polach Ilionu Lub na ręku przyjaciół skończył już po wojnie"
Odyseja|" Wtenczas przynajmniej ludy achajskie przystojnie Pamięć by bohatera uczciły mogiłą — Moje imię z nim razem w prawnukach by żyło"
Odyseja|" Ale on srogim harpiom dostał się w zdobyczy; Bez widu, słychu przepadł"
Odyseja|" A syn cóż dziedziczy? Łzy i ból"
Odyseja|" Nie dość, że już płaczę nieboszczyka, Los mnie jeszcze innymi kolcami dotyka: Ilu władyków bowiem panuje w tej stronie Na lesistym Zakincie, Samie, Dulichionie, I wszyscy, co na skalnej Itace rej wodzą, Zalecają się matce mojej, dom nasz głodzą"
Odyseja|" Ona zaś ni odmawia, ni spełnić się śpieszy Tych ślubów! A tymczasem od drapieżnej rzeszy Dobytek mój pożarty; wkrótce i mnie schłoną!”     Na to, że była gniewem Atene wzburzoną, Rzekła: „Przebóg! O, jakże nam tu nie dostaje Twojego ojca! Zaraz starłby w proch tę zgraję, Niechby przybył i we drzwiach tej izby się zjawił W hełmie, ze szczytem, kopie dwie ku nim nastawił, Taki, jakim go pierwszy-m raz poznał przed laty W domu u nas, gdzie wesół hulał, chwat nad chwaty, Z Efyry gdy od Ila wracał Mermeryda, Dokąd jeździł okrętem myśląc, że mu wyda Do zatrucia pierzastych strzał mordercze trutki; Wżdy Ilos dać mu nie chciał, z tej jedno pobudki, Że mu strach było ściągnąć za to bogów karę; Więc dał mu je mój ojciec, lubiąc go nad miarę"
Odyseja|" Otóż gdyby się Odys naraz zjawił taki, Gardła by, klnąc żeniaczkę, dały te junaki! Lecz w tajnych dotąd losach zapisane stoi, Czy on wróci, czy pomści, czy nie, krzywdy swojej W tym tu miejscu"
Odyseja|" Więc tobie najpierw przykazuję, Abyś precz z domu wymiótł te rozpustne szuje"
Odyseja|" O mój chłopcze! Do słów mych przywiąż udział żywy: Zaraz jutro na wiecę powołaj Achiwy, Przemów do nich; na świadki wezwij bogów w niebie; Gachom rozkaż, by każdy powracał do siebie, A matce — jeśli pragnie drugiego małżeństwa — Niech powraca do domu ojca, do rodzeństwa; Tam wesele jej sprawią, dadzą sute wiano, Jak przystoi wyprawiać córę ukochaną"
Odyseja|" Tobie zaś radzę, jeśli rada moja waży: Uzbrój łódź, weźmij z sobą dwudziestu wioślarzy I ruszaj, byś o ojcu mógł dostać języka Tak z ludzkiego posłuchu, jak od posłannika Zeusowego, co każdą wieść roznosi lotem"
Odyseja|" Wstąp do Pylos, wypytaj Nestora, a potem W Sparcie da ci Menelaj nowin rozmaitych"
Odyseja|" Ostatni on z Achiwów wrócił miedziokrytych"
Odyseja|" Gdy się dowiesz, że ojciec zdrów wraca z podróży, To choćbyś jak był smutny, wycierp rok, nie dłużej, Tutaj w domu"
Odyseja|" Przeciwnie, jeżeli doprawdy Już on nieżyw — to wrócisz tu na wyspę zawdy kurhan mu usypiesz, stypę jak należy Sprawisz, i matce męża poszukasz w młodzieży"
Odyseja|" A gdy wszystko to spełnisz, jak na cię przystało, Wtedy obejrz się dobrze, myślą zważ dojrzałą, Jak byś mógł zalotniki wytracić w tym dworze Bądź fortelem, bądź wstępnym bojem"
Odyseja|" O, niebożę! Trzeba ci już dziecięce porzucić zabawy"
Odyseja|" Czyś nie słyszał, do jakiej Orest doszedł sławy Między ludźmi, że zgładził Ajgista, mordercę, Który mu ojca zabił? I tyś, moje serce, Wzrostem, kształtem wybujał: co umiesz, czas dowieść, Aby późny potomek z dzieł twych uplótł powieść"
Odyseja|" Lecz już mi trzeba wracać na okręt w zatoce; Czeladź się oddaleniem moim gdzieś kłopoce"
Odyseja|" Pamiętaj, com ci mówił, chłopcze, myśl o sobie!”     Młodziuchny mu Telemach odrzekł w tym sposobie: „Gościu mój! Mówisz do mnie iście tak serdecznie, Jakby ojciec do syna; zachowam to wiecznie"
Odyseja|" Przecież zaczekaj kęsek, choć w drogę ci pilno; Wykąp się wprzód, dla duszy weź strawę posilną, Abyś idąc na okręt powracał wesoły, Obdarzon upominkiem, jakim przyjacioły Wzajem się obdarzają”"
Odyseja|"                         Atene mu na to: „Nie zatrzymuj mnie; dłuższa zwłoka dla mnie stratą"
Odyseja|" Dar, który mi przeznaczasz, przyjmę za powrotem, Bym go zawiózł do domu i również klejnotem Cennym ciebie obdarzył”"
Odyseja|"                         I Zeusowa córka Rzekłszy to, sowiooka, w powietrze wprost furka Niby ptaszę skrzydlate, do piersi chłopięcej Wlawszy siłę i męstwo, że odtąd goręcej Niż wpierw myślał o ojcu"
Odyseja|" Uczuć miotan mnóstwem, Domyśliwał się w duchu, że rozmawiał z bóstwem… Teraz boskie pacholę do gachów wróciło, Gdzie śpiewał sławny gęślarz"
Odyseja|" W izbie cicho było, Słuchali — a on śpiewał powrót opłakany Spod Troi od Ateny na Greków zesłany"
Odyseja|" Kiedy w górne komnaty doszedł śpiew ponury Do uszu Penelopy, Ikariosa córy, Śpiesznie zbiegła po schodach na dolne pokoje, Wżdy nie sama, przy sobie miała panien dwoje, I gachom się zjawiła postać cnej matrony Stojąca w progu izby wysokosklepionej, Na lica zapuściła z głów namiotkę cienką, Z lewej i prawej miała służebną panienkę, I do boskiego piewcy rzekła, płacząc rzewnie: „Femiu! Ty innych pieśni więcej umiesz pewnie, Co ludzi, bogów sławią, a u piewców słyną"
Odyseja|" Więc jedną z takich zabrzmij; a oni niech wino Piją milcząc"
Odyseja| Tej nie chcę tylko pieśni jednej
Odyseja|" Taką boleścią serce przenika mnie biednej Już i tak udręczonej tym płaczem ustawnym Po małżonku, w Helladzie i na Argos sławnym”"
Odyseja|"     Telemach odrzekł na to: „Matko ukochana! Za cóż-eś na miłego pieśniarza zdąsana? Czy że śpiewa, jak czuje? Nie on winien temu, Raczej Zeusa obwiniaj, że daje każdemu Mistrzowi takie tylko, jak sam chce, natchnienia"
Odyseja|" Nie wiń go, że nam śpiewa Greków utrapienia"
Odyseja|" Azaliż nie tej pieśni słuchamy najchętniej, Co czymsić nowym w sercu słuchacza odtętni? Raczej ty się do pieśni nastrój w duszy swojej"
Odyseja|" Przecież nie sam to Odys nie wrócił spod Troi — Tylu innych herojów przepadło bez wieści"
Odyseja|" Lepiej wróć do się, pilnuj roboty niewieściej, Wrzeciona i krosienek"
Odyseja|" Naganiaj, by żwawo Dziewczęta pracowały"
Odyseja|" Rozkaz mężów sprawą, A i moją"
Odyseja| Jam przecież pan tutaj we dworze”
Odyseja|"     I cofnęła się matka w zdumionej pokorze Mądrą synowską mowę rozważając w sobie, A wszedłszy do swych komnat da folgę żałobie, Pamięć męża rzewnymi oblewając łzami, Póki Pallas jej powiek nie potrzęsła snami"
Odyseja|"     W ciemnej izbie znów wrzawę wszczęli zalotnicy"
Odyseja|" Każdy z nich rad się dobrać do niej, do łożnicy"
Odyseja|" Lecz Telemach słowami powściągnął zbytników: „Matki mej zalotnicy, niechajcie tych krzyków! Nie lepiej-ż przy tych godach zażyć krotochwili, I takiego pieśniarza nie stokroć-że milej Słuchać, kiedy boskimi dźwięki nas czaruje? Jutro w rynku na wiecę wszystkich powołuję, By obwieścić mój rozkaz krótko, węzłowacie: Fora ze dwora! Innych schadzek czy nie macie, Gdzie byście swój lub cudzy zjadali dobytek? Lecz jeśli na tym rozkosz wasza i pożytek, Aby mi nie zostawić w domu kęsa chleba, To i mnie zjedzcie! Zaklnę nieśmiertelne nieba, A może Zeus te psoty równym spłaci płatem, I wszyscy gardło dacie na miejscu tu, na tem!”     Tak mówił"
Odyseja| Oni wargi przygryźli
Odyseja|" Skąd taka, Dziw im, wzięła się buta dziś u Telemaka? Więc Antinoj, Eupejta syn, nabrał go z góry: „Pewnie cię, Telemachu, nauczył bóg który Tak hardo się odzywać tutaj w naszym gronie? Obyś tylko w Itace nie dał mu, Kronionie, Panować, choć na niego władza spada z ojca!” Na to mu wręcz odcięła roztropność mołojca: „Antinoju! Czczej sprzeczki z tobą nie prowadzę, Lecz jeśli Zeus ją da mi, to wezmę tę władzę"
Odyseja|" Alboż to zostać królem masz za rzecz tak podłą? Zaprawdę nic w tym złego: otworzy się źródło Dochodów, zbogaciejesz i sam wzrośniesz w cześci"
Odyseja|" Przecież achajskich kniaziów niemało się mieści Na tej wyspie, bądź młodych, bądź w starym już wieku, Aby to berło wzięli po wielkim człowieku"
Odyseja|" Dla mnie dość, żebym dom mój utrzymał spokojnie I sługi, które Odys wziął łupem na wojnie”"
Odyseja|"     Eurymach, syn Polyba, na to się ozowie: „O tym, mój Telemachu, rozstrzygną bogowie, Kto na przyszłość itackim ma władać ostrowem"
Odyseja|" Ty dzierż swoje i panuj w ognisku domowym"
Odyseja|" A póki mężów stanie w tym naszym zakątku, Nikt by nie śmiał cię gwałtem ograbiać z majątku"
Odyseja|" Jednak chciałbym o gościa tego spytać — powiedz, Co zacz? Z jakiej to ziemi wziął się ten wędrowiec? Gdzie ród jego? Dziedziczne kędyż leżą włości? Czy o powrocie ojca przywiózł wiadomości? Czy też we własnej sprawie tu go co przygnało? Czemu naraz gdzieś przepadł, a do nas nieśmiało Zbliżał się? Z twarzy przecież wyglądał szlachetnie”"
Odyseja|"     Na to roztropny młodzian Telemach odetnie: „Eurymachu! Już ja się ojca nie spodziewam! I przestałem już wierzyć wieściom, choć je miewam"
Odyseja|" We wróżby też nie wierzę"
Odyseja|" Choć tam matka pyta Sprowadzanego często o przyszłość wróżbita"
Odyseja|" Ten zaś gość znał mojego rodzica za młodu, Zwie się Mentes, Anchiala syn, z bitnego rodu"
Odyseja|" Dziś żeglownym Tafijcom włada berłem błogim”"
Odyseja|" Tak mówił przeczuwając, że ten gość był bogiem"
Odyseja|" I gachy znów śpiewkami, wesołymi skoki Szaleli, aż wieczorne zbliżyły się mroki"
Odyseja|" A gdy już czarne mroki zapadły i chłody, Każdy poszedł się wyspać do swojej gospody"
Odyseja|"     Telemach do sypialnych również szedł pokoi, W gmachu z pięknym widokiem; ten w podwórzu stoi"
Odyseja|" A szedł zakłopotany szukać snu, do łóżka; Przed nim z smolnym łuczywem szła dobra staruszka Eurykleja, Opsowa córka"
Odyseja|" Opsa spłodził Pejsenor"
Odyseja|" Gdyż Laertes, kiedy w kupno wchodził Swych włości, razem o nią zawarł był ugodę I za dwadzieścia wołów kupił dziewczę młode, Które to w domu chował w pańskiej uczciwości"
Odyseja|" Wżdy nigdy jej nie dotknął, bojąc się zazdrości Żony swej"
Odyseja|" Teraz ona świeciła łuczywem Telemachowi; sercem kocha go pieściwem, Gdy jeszcze od dziecięcych niańczyła go latek"
Odyseja|"     On, skoro drzwi otworzył do swoich komnatek, Siadł na pościeli, zrzucił z siebie chiton miękki I roztropnej staruszce oddał go do ręki; A ta, złożywszy gładko fałdzik przy fałdziku, Zawiesiła przy łóżku na ściennym gwoździku, Po czym wyszła, drzwi srebrnym przyciągła pierścieniem, Zasuwkę zasunęła szarpnąwszy rzemieniem"
Odyseja|"     On noc całą w wełnianym puchu ócz nie mruży; Pallas radziła podróż: myślał o podróży"
Odyseja|"    Pieśń druga  Zgromadzenie mieszkańców Itaki"
Odyseja|" Wyjazd Telemacha      Gdy świt różanopalcą urodził Jutrzenkę, Syn Odysa się z łoża porwał, wdział sukienkę Chędogą, a przez ramię zawiesił miecz srogi, Pięknymi postołami białe opiął nogi I wyszedłszy z komnaty, jak niebianin śliczny, Wydał rozkaz keryksom, aby okoliczny Lud kędziornych Achiwów na wiecę zwołali; Więc na głos ich Achaje zewsząd się ściągali"
Odyseja|" A gdy już powołani gromadnie się znidą, Wstąpił pośród nich, w ręku ze spiżową dzidą, Wżdy nie sam, lotnych chartów parę miał przy sobie"
Odyseja|" Pallas taki nadała blask jego osobie, Że lud wszystek się cieszył z młodzieńca widoku; Zasiadł prestoł ojcowski; starce cofli kroku"
Odyseja|"     Heroj Ajgyptios zaczął rzecz przed zgromadzeniem"
Odyseja|" Był to zgarbiony starzec mądry doświadczeniem, Którego syn Antifos z Odysem w wyprawie Na Ilion koniorodny pociągnął, i w nawie Jednej z nim pożeglował, kopijnik wyborny, Lecz go Polyfem w jamie rozdarł — na wieczorny Kąsek sobie ów złośnik chłopaka zostawił"
Odyseja|" Krom niego, miał trzech innych: Eurynomos bawił Z zalotnikami; doma dwaj gospodarzyli — Przecież syna, co zginął, płakał każdej chwili"
Odyseja|" Więc stary płacząc tak się ozwał do słuchaczy: „Itakanie! Niech słucha, kto mnie słuchać raczy"
Odyseja|" Nie było u nas sejmów ni żadnej narady, Odkąd cny Odys wywiódł pod Troję osady; Któż więc zwołał nas ninie? Kto miał powód jaki? Zrobiłaż to starszyzna czy nasze junaki? Czyżby który wieść dostał, że wracają nasi? Niechaj mówi, co słyszał, ciekawość ugasi"
Odyseja|" A może jaką sprawę publiczną chce wnosić? Zawsze czyn to szlachetny, i niech mu Zeus dosyć Darów nasypie, ile serce jego żąda!”     Telemach z słów tych wróżbę pomyślną przegląda, A nie mogąc dosiedzieć, wpadł w pośrodek tłoku, Żądny słowa"
Odyseja|" Wtem keryks Pejsenor, na oku Mając go, zaraz berło podsunął do ręki; On zwrócił się do starca i na znak podzięki Rzekł:                         „Cny starcze, ów sprawca wnet ci się przedstawi: Jam was zwołał w najcięższym smutku, co mnie dławi"
Odyseja|" Lecz o powrocie naszych nie wiem nic takiego, Co bym mógł wnieść do ludu tu zgromadzonego, Tym mniej o pospolitej kraju radzić rzeczy; Ino powiem o sobie"
Odyseja|" Dom mój się niweczy Podwójną klęską"
Odyseja|" Naprzód stradałem rodzica: Pod berłem jego niegdyś kwitła ta ziemica; A teraz znowu cierpię nad domem w upadku — Lada chwila, a koniec mienia i dostatku! Matkę moją obsiadła rzesza zalotników; Wszystko to syny naszych przedniejszych władyków, A każdy od jej ojca Ikariosa stroni — Przecież, żeby prosili, dałby sute po niej Wiano i rękę temu, kogo sam wybierze"
Odyseja|" Wtomiast woleli u nas obrać sobie leże, Rznąć z naszych obór woły, owce, kozy tłuste Na biesiady, ognistym winem swą rozpustę Skrapiać i wszystko chłonąć — a nie ma nikogo, Kto by jak Odys plagę odwrócił tę srogą"
Odyseja|" Ja jej sam nie odwrócę; sił nie mam na tyle I nie wiem, czy odwagą podołam ich sile"
Odyseja|" Oj, dałbym sobie radę, gdyby sił po temu! Co się święci, znieść trudno i najcierpliwszemu"
Odyseja|" Dom mój do szczętu złupion! Ujmijcież się przecie Krzywd mych, jeśli się wstydać sąsiadów nie chcecie Dokoła mieszkających; wszak was bogi mściwe Mogłyby skarać za ich gwałty niegodziwe"
Odyseja|" Za nie się Zeus olimpski, za nie Temis nasza Pomści, co ludzkie rady wspiera lub rozprasza! Pofolgujcie mi, błagam! Czyż mało wam na tem, Że własne utrapienie moje dla mnie katem? Miałżeby kiedy Odys, rodzic mój poczciwy, Umyślnie was obrazić, pancerne Achiwy, Że na mnie wetujecie swe dawne obrazy I podszczuwacie gachy? Wolałbym sto razy Widzieć dom mój, dobytek, przez was pochłonięty: W tym nieszczęściu ocalić można by choć szczęty; Bo dopóty bym chodził od chaty do chaty Krzycząc: «Wróćcie, co moje!», aż bym odbił straty, Gdy ninie tylko zgryzot poicie mnie jadem!”     Rzekłszy to o ziem cisnął berło; łzy mu gradem Z ócz się polały"
Odyseja|" Lud się łez jego litował: Wszyscy wkoło milczeli i nie występował Nikt z gromiącą pogróżką przeciw jego mowie, Tylko syn Eupejtesa, Antinoj, tak powie: „Chłopcze ostrojęzyczny, wyrwałeś się hardo Z potwarzą; chcesz nas okryć wstydem i pogardą"
Odyseja|" Cóż zalotnicy złego-ć zrobili? Gdzie wina? Raczej w twej matce, chytrej niewieście, przyczyna"
Odyseja|" Wszak trzy lata minęły, a na czwarty ma się, Jak zalotnych Achiwów czczą nadzieją pasie; Wszystkim coś obiecuje; tym, owym majaczy Słodkimi konszachtami, lecz myśli inaczej"
Odyseja|" Na taką się jej dowcip zdobył niespodziankę, Że umyślnie w swej izbie cienką, długą tkankę Nałożyła i rzekła do zalotnej młodzi: — Jeśli wam po Odysie o mą rękę chodzi, To pokąd nie dokończę tej szaty, nie prędzej Ślub być może — bo żal by marnować mi przędzy"
Odyseja|" Sztukę tę dla Laerta przeznaczam, gdy stary Usnąwszy niezbudzonym snem pójdzie na mary; Nie chcę, by mnie achajskie ganiły kobiety, Gdyby on, pan tak wielki, leżał nieokryty"
Odyseja|" Tak mówiła, i wszyscy wierzyli mądrosze"
Odyseja|" Odtąd w dzień przy krosienkach tkała tam po trosze, Lecz w noc przy żagwiach pruła, co we dnie utkała, I tak nas przez trzy lata wciąż oszukiwała"
Odyseja|" Gdy czwarty rok przyniosły pór odmienne lica, Przez jedną z pokojówek wyszła tajemnica"
Odyseja|" Wpadamy — na gorącym uczynku schwytana, Pruła to czasu nocy, co utkała z rana"
Odyseja|" Więceśmy ją zmusili dokończyć tej pracy; A zatem ogłaszamy wręcz, wszyscy junacy, Dla twojej wiadomości i zgromadzonego Ludu: Wyślij precz matkę! Niech sobie jakiego Męża wybierze sama lub ojciec wybierze"
Odyseja|" Bo jeśli ma nas długo trzymać w poniewierze I liczyć na swój dowcip, dany od Pallady, Tworzenia ślicznych tkanin, wybiegów i zdrady, O czym-to nie słyszano nigdy za lat dawnych, Acz w Achai bywało tyle niewiast sławnych: Taka Alkmen i Tyro, więc Mykene cudna — Wżdy żadna tak w swej sztuce nie była obłudna Jak Penelopa"
Odyseja|" Chytrość nabawi ją szkody, Bo póty łupić będziem twe mienie i trzody, Dopóki nie przestanie trwać w swoim uporze, Jakim ją niebo natchło"
Odyseja|" Dla niej uróść może Sława stąd — wżdy majątek przepadnie do licha"
Odyseja|" A jeśli wśród Achiwów nie znajdzie żenicha, Żaden z nas nie ustąpi krokiem z tego domu, Ani do swoich, ani narzuci się komu!”     Roztropny mu Telemach na to wręcz odpowie: „Matkę wygnać to w mojej nie mieści się głowie, Wygnać dawczynię życia, co mnie wykarmiła — Czy tam ojciec mój żyje, czy go śmierć zabiła! Trudno mi także spłacić Ikariowi wiano, Gdybym tak samowolnie wygnał ukochaną"
Odyseja|" Oj, dałby mi on za to! A gorzej demony Pomściłyby się, jeśli klątwa wypędzonej Wezwie Erynie; ludzie by mną pogardzali! Nigdy syn z domu swego matki nie oddali"
Odyseja|" A jeśli wam ta mowa moja serca bodzie, To precz z dworu! Na innej osiąść wam gospodzie, Gdzie byście swój lub cudzy zjadali dobytek! Lecz jeśli na tym rozkosz wasza i pożytek, Żeby mi nie zostawić w domu kęsa chleba, To i mnie zjedzcie! Zaklnę nieśmiertelne nieba! A wtedy Zeus te psoty równym spłaci płatem, I wszyscy gardło dacie na miejscu, tu, na tem…” Tak rzekł"
Odyseja|" A Zeus, szerokogrzmiący pan błękitu, Zesłał dwa orły k'niemu lotem z góry szczytu"
Odyseja|" Zrazu oba bujały z wiatrami po niebie Rozpostartymi skrzydły, blisko obok siebie, Dopiero gdy zawisły nad zgiełkliwym rynkiem, Nuż trzepotać się w miejscu i kręcić się młynkiem, Topiąc w te czaszki tłumu złowrogie oczyska"
Odyseja|" Biły się szponmi, pierze drąc z karku i pyska — W końcu przez gmachy miejskie wionęły na prawo"
Odyseja|" Lud się dziwił patrzący na tę bójkę krwawą, I sam się w duchu pytał, co znaczą te dziwy, Gdy Haliterses zabrał głos, witeź sędziwy, Syn Mastora, nad niego nie znajdzie wróżbita, Z lotu ptaków on przyszłe losy wie i czyta; Więc wobec sejmujących to otworzył zdanie: „Co wam powiem, słuchajcie słów mych, Itakanie! Choć, co powiem, najwięcej w zalotniki mierzy"
Odyseja|" Im to grozi zagłada! Kto chce, niech mi wierzy"
Odyseja|" Odyseja co ino nie widać z powrotem; Już on gdzieś niedaleko i rozmyśla o tem, Jak by gachom zgotował śmierci ukaranie"
Odyseja|" Przy nich się niejednemu po skórze dostanie Z okolicznych mieszkańców Itaki górzystej; Więc trzeba ich hamować — wniosek oczywisty"
Odyseja|" Albo niech sami siebie wezmą w tęgie kluby, A to ich uratuje od niechybnej zguby"
Odyseja|" Doświadczony ja wróżbit, co mówię, nie myli, A czy się już nie spełnia wróżba onej chwili, Kiedy Argów pod Troję odpływały nawy, A i Odys należał z nimi do wyprawy — Że po wielu przygodach on sam bez drużyny, Od swoich nie poznany, wróci do rodziny Aż po latach dwudziestu"
Odyseja| Wszystko to się stanie”
Odyseja|"     Eurymach, syn Polyba, zgromił to gadanie, Mówiąc: „Starcze! Idź do dom! ot, wróżyłbyś lepiej Synom swym, czej się jakie licho ich nie czepi"
Odyseja|" Umiem ja niż ty trafniej wróżyć z takich znaków, Któż nie wie, że pod słońcem lata dużo ptaków, Choć nie wszystkie coś wróżą! Odys dawno w ziemi Gdzieś spoczywa; a ciebie z wróżbami twojemi Niechby licho porwało! Nie bajałbyś tyle Przepowiadając rzeczy drażniące niemile, Jątrzące Telemacha serce i tak gniewne, Żeby jakim kubanem ujął cię zapewne"
Odyseja|" Lecz wiedz, starcze — a wróżba ta ziści się pono: Jeśli tego chłopaka, mimo doświadczoną Starość chciałbyś do burdy podbuntować jakiej, Tedy krok ten zuchwały da mu się we znaki"
Odyseja|" Niech co chce robi, gachom nic zrobić nie może, Za to tobie pokutę nałożym, nieboże, Tak twardą, że ci nigdy nie wyjdzie z pamięci"
Odyseja|" Ty zaś, mój Telemachu, słuchaj dobrej chęci I rady: Matkę przymuś, niech wraca do ojca! On jej sprawi wesele, wyda za mołojca I córze ukochanej da przystojne wiano"
Odyseja|" Inaczej Achajczyki nigdy nie przestaną Pożądać Penelopy"
Odyseja|" Czyż boim się kogo? Telemach nam nie straszny, choć gada tak srogo"
Odyseja|" Nawet nas wróżby twoje, staruchu, nie straszą, Na wiatr rzucone"
Odyseja| Wzgardęś tylko zyskał naszą
Odyseja|" Zatem do szumnych biesiad wracamy, i w domu Nigdy ładu nie dojdziesz, dopóki z nas komu Ręki matka nie odda"
Odyseja|" Owoż tak jak pierwej Dobijać się o rękę jej będziem bez przerwy I nikt z nas w inne progi pewno nie zawita, Choćby była niejedna do wzięcia kobieta”"
Odyseja|"     Na to roztropny młodzian Telemach odpowie: „Słuchaj mnie, Eurymachu! Słuchajcie, gachowie! O nic was tu nie błagam, bo i słów nie staje, Gdy o tym wiedzą bogi i wszystkie Achaje"
Odyseja|" Statek mi tylko dajcie z dwudziestą osady, A puszczę się na morze szerokie na wzwiady: Będę w Sparcie, a pierwej w piaszczystym Pylosie, Aby się o rodzica coś wywiedzieć losie; Może od kogo z ludzi lub od posłannika Zeusowego dostanę o ojcu języka"
Odyseja|" Gdy się dowiem, że żyje i wraca z podróży, To jeszcze nań poczekam tęskny rok najdłużej Tutaj w domu; przeciwnie, jeżeli doprawdy Już on nieżyw, powrócę na tę wyspę zawdy, I kurhan mu usypię, stypę jak należy Sprawię, i matce męża poszukam w młodzieży”"
Odyseja|"     To rzekł i usiadł młodzian"
Odyseja| Mentor powstał zatem
Odyseja|" Cnego on Odyseja był druhem i bratem; Odys mu na odjezdnem dał pieczę majątku, Przykazał posłuszeństwo — a on strzegł porządku"
Odyseja|" Więc w dobrej wierze starzec takie otwarł zdanie: „Co powiem, posłuchajcie słów mych, Itakanie! Źle to, kiedy pan, w ręku którego jest władza, Ma serca prawość, dobry, poddanym dogadza; Przeciwnie, złym być winien, okrutnym zbytnikiem, Kiedy pamięć boskiego Odysa już w nikim Tu u ludu nie żyje, chociaż nam królował Łagodnym berłem i nas jak ojciec miłował"
Odyseja|" Mniej przeto za złe biorę zalotnej czeredzie, Że w chytrym zaślepieniu pusty żywot wiedzie, Szarpiąc mienie Odysa; za to kiedyś szyje Dadzą, dziś się łudzący, że Odys nie żyje"
Odyseja|" Atoli reszcie gminu za złe mam, że siedzi Niemy i nawet słowem nie karci gawiedzi; Liczniejszy, a tej garstki nie okiełzna drobnej”"
Odyseja|"     Na to syn Euenora Lejokrit rzekł złobny: „Mentorze! Podżegaczu! Głupstwa pleciesz w szale; Lud szczujesz na nas"
Odyseja|" To ci się nie uda wcale, Żebyś liczbą miał wydrzeć nam zaszczyt biesiady! Sam Odysej podobno nie dałby nam rady, Gdyby tutaj się zjawił i naszych sokołów Brał się rugować z dworu od godowych stołów"
Odyseja|" Nie ucieszyłoby to nawet jego żony, Choć spragnionej do męża"
Odyseja|" Padłby porażony Ciosem wnet, zaczepiając silniejszych liczebnie"
Odyseja|" Widzisz więc, żeś się z mową wyrwał niepotrzebnie"
Odyseja|" Dość tego, idźcie do dom, każdy do swej pracy"
Odyseja|" Telemacha tam w drogę wyprawią już tacy, Jak Mentor, Haliterses — oni, co od ojca Datującą się przyjaźń mają dla mołojca"
Odyseja|" Lubo sądzę, że z nami posiedzi on dłużej, Łowiąc wieści, i tej tam zaniecha podróży”"
Odyseja|"     Tak rzekł — i dał odprawę wiecującej rzeszy"
Odyseja|" Rozprószyły się tłumy, każdy do się śpieszy, Zalotni zaś na dworzec Odysa wtargnęli"
Odyseja|"     Telemach na brzeg morski poszedł i w topieli Ciemnych, wód umył ręce, Ateny wzywając: „Bóstwo, Ty, które wczoraj dom nasz nawiedzając Rozkazałaś mi łodzią puścić się na morze Za wieścią o mym ojcu zgubionym, co może Wraca do nas: lecz zamiar psują mi Achiwi, A najbardziej gachowie gwałtowni i chciwi”"
Odyseja|"     Tak się modlił"
Odyseja|" Wtem Pallas stanęła na jawie, Mentorowi podobna w głosie i postawie, I do młodziana rzekła uskrzydlone słówko: „Na przyszłość, Telemachu, nie trwóż, nie drwij główką! Jeśliś po ojcu dostał moc i serce dzielne, Którym słowa i czyny siał on nieśmiertelne, Tedy podróż ta dla cię nie będzie daremną, Lecz jeśli w żyły swoje wziąłeś krew nikczemną I Odys z Penelopą ciebie nie spłodzili — Nigdy nie dopniesz tego, co chcesz, chęć omyli"
Odyseja|" Zaprawdę, mało synów, co się w ojców wdali, Mniej lepszych, a moc takich, co podli i mali"
Odyseja|" Więc gdy nadal nie stchórzysz i nie podrwisz głową, Ani całkiem utracisz mądrość Odysową, Tedy na pewne tuszę, żeć dzieło uwieńczy; A tym, co gachy robią, gardź, niech cię nie dręczy"
Odyseja|" Głupcom tym sprawiedliwość ni mądrość nieznana; Nie przeczuwają śmierci, a już zgotowana Wisi nad nimi; wszyscy na jeden raz padną, Więc twój wyjazd nie trafi na przeszkodę żadną; Ja bowiem, jako z ojcem miałem przyjaźń dawną, Jadę z tobą i łódź ci przysposobię spławną"
Odyseja|" Tymczasem wracaj do dom, z gachami się zadaj, Podróżną żywność gromadź, w naczynia układaj, Wino w dzbany, a mąkę, co chłopom moc daje, Pakuj w wory skórzane"
Odyseja|" Ja zaś sobie zraję Tam i sam między ludem nieco ochotnika"
Odyseja|" A że w morskiej Itace wiele się spotyka Tak starych, jak i nowych na wybrzeżu łodzi, Więc wybiorę najlepszą; gdy się nałagodzi I opatrzy, wraz spuścim łódź na pełną wodę”"
Odyseja|"     Tak rzekła Kronionowa córa"
Odyseja|" Chłopię młode Na głos bogini rusza śpiesznymi krokami Ku domowi, po drodze bijąc się z myślami"
Odyseja|" W domu zastał tłum gachów, jak sobie w najlepsze W dziedzińcu kozy łupił, smalił tłuste wieprze"
Odyseja|" Aż oto i Antinoj ze śmiechem ku niemu Pomknął, ścisnął za rękę i rzekł po swojemu: „Telemachu wymowny, zagorzała głowo! Nie gorsz się postępkami naszymi ni mową"
Odyseja|" Jedz, pij razem tu z nami, tak samo jak wprzódy, A o podróż Achajom zostaw wszystkie trudy: Łódź ci dadzą, wioślarzy, byś w boskim Pylosie Prędzej się mógł dowiedzieć coś o ojca losie”"
Odyseja|"     Roztropny mu Telemach na to odpowiedział: „Nigdy bym, Antinoju, przy godach nie siedział Z zuchwalcami, by z nimi zażyć krotochwile! Czyż wam mało, gachowie, żeście mi już tyle Przetrawili majątku, pókim był dziecięciem? Dziś, gdym podrósł i własnym zrozumiał objęciem, Co świat gada — a piersi męskie duch rozpiera — Zobaczę, czy nie przyjdzie na was straszna Kera, Bądź do Pylos pojadę, bądź zostanę z wami"
Odyseja|" Wżdy jadę! Ta się podróż, jak tuszę, uda mi, Choćby na cudzej łodzi, bo swego okrętu Ni flisów nie mam, przez was złupiony do szczętu”"
Odyseja|"     To rzekł i rękę umknął z jego dłoni zdradnej, A gachy, sposobiące w izbie stół biesiadny, Drwili zeń; ów i drugi językiem szermował, Aż jakiś tam pyszałek z tym się wysforował: „Coś Telemach się bierze do nas nie na żarty! Pewnie oprawców z Pylos albo też ze Sparty Zmówi na nasze gardła, gorąco kąpany! Może też do Efyry, w ów kraj wychwalany, Kopnie się po mordercze, z ziół dobyte trutki, I do wina nam wmiesza? Oj, żywot nasz krótki!”     Po nim znów inny śmiałek tak się naigrawa: „Kto wie, czy mu na dobre wyjdzie ta wyprawa, I czy go, jak Odysa, nie pochłoną wały? Uważcie, jaki kłopot byłby stąd niemały: Trzeba by się spuścizną dzielić i dom ładzić, Żeby matkę z małżonkiem nowym w nim osadzić”"
Odyseja|"     Tak mówili, gdy młodzian w wysokosklepienne Skarbce zaszedł ojcowskie, gdzie miedź, złoto cenne W kupach leżały; w skrzyniach suknie pochowane, W łagwiach oliwa wonna; toż dzbany gliniane W rząd, o ścianę oparte, stały z winem starem, Tym najsmaczniejszym, niemal że boskim nektarem Odysa, jeśli tenże trudy i przygody Złamie i kiedyś wróci do własnej zagrody"
Odyseja|" Sklepy te drzwi warowne zamykały szczelnie Na dwie kłódki"
Odyseja|" Szafarka w nich krząta się dzielnie Dzień i noc, pańską własność mająca w dozorze, Eurykleja Opsówna — Ops po Pejsenorze"
Odyseja|" Telemach ją do sklepu zwołał i rzekł: „Nuże, Matulu! Nalej winem gliniane mi kruże, Wystałym i najlepszym, jakie ma piwnica, Krom tego, co je chowasz dla mego rodzica, Gdyby kiedyś powrócił do nas w zdrowia pełni"
Odyseja|" Nalej takich dwanaście i zatkaj najszczelniej; Toż w miechy gęstoszyte mąki mi nabierzcie — Dość będzie cienko mlonej nabrać miar dwadzieście; Wżdy o tym nic nie trzeba mówić do ostatka"
Odyseja|" Sami to wszystko zróbcie; a w wieczór, gdy matka Pójdzie sobie na górę i spać się układnie, Będę mógł te przybory powynosić snadnie, Gdyż wyjeżdżam do Sparty; lecz pierwej w Pylosie Chciałbym się o ojcowskim coś dowiedzieć losie”"
Odyseja|"     To rzekł, a Eurykleja łzami się zalewa, Głośno łkając, w te słowa k'niemu się odzywa: „Synku! Cóż znowu do cię przystąpiło? Za czem Miałbyś gdzieś w świat za oczy puszczać się tułaczem, Panicz, jedynak? Kiedy nie ma wątpliwości, Odysej daleko złożył swoje kości! A oni, gdy odjedziesz, nastąpią-ć na życie, I aby twój majątek posiąść, zgładzą skrycie"
Odyseja|" Ot! Siedź lepiej na swoim! Nikt cię stąd nie goni Szukać strachu i burzy na bezdennej toni”"
Odyseja|"     Na to rzekł jej Telemach, roztropne pacholę: „Nie trap się, nianiu! Boską spełniam tylko wolę"
Odyseja|" Wżdy przysiąż, że mej matce nie powiesz, co robię Aż w jedenastej albo aż w dwunastej dobie, Chyba gdyby kto doniósł lub mnie zawołała; Nie chciałbym, by się łzami psuła jej płeć biała”"
Odyseja|"     To rzekł"
Odyseja|" Ona na wielkie bogi mu przysięgła, A przysiągłszy, największym zaklęciem się sprzęgła"
Odyseja|" I wino jęła toczyć wraz w kruże gliniane, Mąkę zsypywać w miechy gęsto zeszywane"
Odyseja|" On zaś poszedł do izby, gdzie gachów biesiada"
Odyseja|" Teraz na inny fortel bierze się Pallada: Wziąwszy kształt Telemacha obiegła dokoła Ulice miasta, wszystkim przykazując zgoła, Kogo tylko spotkała, by gdy noc zapadnie, Nie omieszkał przy łodzi stawić się gromadnie; W końcu zaś u Nemona, co go Fronios rodzi, O łódź prosiła, on jej nie odmówił łodzi"
Odyseja|"     Zgasło światło Heliosa, mrok poczernił szlaki; Bogini łódź na morze pchnęła i wszelaki Sprzęt zniosła, bez którego żaden nie wybieży Okręt na morze; potem podal od wybrzeży, Aż do ujścia zatoki, łódź tę podprowadzi I napomnienia daje zebranej czeladzi"
Odyseja|"     Znowu na inny fortel Pallada się wzięła: Śpiesznie w dworzec boskiego Odysa wionęła I tam gachom snem słodkim zaprószyła oczy, Że niejeden z pijących, gdy go sen zamroczy, Czaszę z ręki upuścił"
Odyseja|" Więc się zataczając Na spoczynek do miasta poszli, nie mieszkając"
Odyseja|" Wtedy Zeusowa córa o oczach błękitnych Wywoła Telemacha z głębi komnat szczytnych, Mentorowi podobna i z głosu, i twarzy: „Telemachu, tam garstka pancernych wioślarzy Czeka już; brak im ciebie tylko, a odpłyną"
Odyseja|" Spieszmy się, by z wyjazdem nie spóźnić się ino!”     To wyrzekła Atene i śpiesznie szła przodem; On za boginią równym też podążał chodem"
Odyseja|" A gdy tak do korabiu doszli, co w przystani, Czekali kędzierzawi flisy tam zebrani"
Odyseja|" Do nich więc świętej mocy Telemach rzekł: „Ano! Chodźcie, mili, po żywność już przygotowaną U mnie w domu… Przed matką cała rzecz ukryta; Krom starki jednej, żadna nic nie wie kobieta”"
Odyseja|"     Rzekł — i przodem podążył; oni za nim w ślady Znieśli żywność do łodzi burtownej na składy, Ustawiając w tym szyku, jak rozkaz im dany, Aż i sam wszedł na pomost, przez nią poprzedzany"
Odyseja|" Pallas siadła u steru, a tuż przy bogini Siadł Telemach"
Odyseja|" Więc linę odczepiwszy, inni Weszli także na statek i zasiedli ławy"
Odyseja|" Atene im wiatr zaraz zesłała"
Odyseja|" łaskawy: Zefir wiejący czuby fal czarniawych gładzi"
Odyseja|" Telemach wciąż do miłej przemawiał czeladzi, By śpiesznie ład czyniła; więc robią, co każe: Sosnowy maszt wbijają w drążonym ligarze, Wyprostowują, z dołu biorą w mocne sznury, I na rzemieniach żagle podciągną do góry"
Odyseja|" Jakoż płótna wiatr nadął, i wełny z łoskotem Bijąc o boki nawy, gdy nurt pruła lotem, Coraz śpieszniej ją gnały po wodnym odmęcie"
Odyseja|" A tak, gdy umocnili sprzęty na okręcie, Wnieśli po sam czub winem napełnione czary, Z nich bogom nieśmiertelnym zlali część ofiary; Najwięcej zaś Atenie obiat się dostało"
Odyseja|" Bogini z nimi była do rana, noc całą"
Odyseja|"    Pieśń trzecia  Wydarzenia w Pylos      Wybiegł Helios z jeziora promiennej pościeli Na spiżowy strop nieba"
Odyseja|" I już dniem się bieli Dla bogów i dla ludzi ziemia karmicielka, Gdy do Pylos przybyli"
Odyseja|" Murów moc tam wielka W grodzie Neleja! Właśnie lud dawał ofiarne, Zabijane na brzegu morskim, byki czarne Posejdonowi"
Odyseja|" Dziewięć ław było zajętych, Po pięćset w każdej; dziewięć byków też zarżniętych Przed każdą"
Odyseja|" Bogu na cześć udźce popalono I skosztowano trzewiów"
Odyseja|" Nawa w chwilę oną Przybijała do lądu"
Odyseja|" Flisy żagiel stroczą, A statek przycumują, i wszyscy wyskoczą Na brzeg wraz z Telemachem, którego prowadzi Bogini jasnooka i z cicha tak radzi: „Teraz, chłopcze, już nie czas chować wstydne lica, Gdyś się puścił na morze odszukać rodzica, Czy go ziemia gdzie grzebie, czy co z nim się stało; Przeto do rycerskiego Nestora idź śmiało"
Odyseja|" Zobaczym, jaką radą on ciebie wspomoże, Pewna, że nie okłamie — on kłamać nie może”"
Odyseja|"     Na to znowu roztropny Telemach odpowie: „Jakże pójdę i jak się pokłonię królowi? Niewprawnym w gładkie słowa, a będąc młokosem Wstyd mi obcesem pytać starca z białym włosem”"
Odyseja|"     Błękitnooka rzekła mu na to Pallada: „Nie trwóż się: trochę serce przez ciebie zagada, Trochę natchnie bóg który"
Odyseja|" Bo tak z różnych rzeczy Wnoszę, żeś jest u bogów w osobliwej pieczy”"
Odyseja|"     To powiedziawszy Pallas pośpieszyła przodem, A za nią wraz Telemach zdążał raźnym chodem"
Odyseja|" Do ław przyszli — starszyzna pylijska w nich siedzi, Nestor z synami; pełno krząta się gawiedzi: Ci piekli mięso, inni na rożny je kładli"
Odyseja|" Ujrzawszy gości hurmem przeciw nim wypadli, Podali ręce, gwałtem ciągnęli przybyłych"
Odyseja|" Syn Nestora, Pejsistrat, pierwszy gości miłych Witał: wziąwszy za ręce, do jadła prowadził I na piasku, na skórach miękkich ich posadził Przy swym ojcu i bracie swoim Trasymedzie"
Odyseja|" Przed każdym trzewiów nakładł, toż z czaszą wyjedzie Złotą, nalał w nią wina i taką przemową Uczcił błękitnooką córkę Diosową: „Módl się, gościu, do bóstwa nad słonymi wody! Jemu gwoli, jak widzisz, sprawiamy te gody; Gdy zaś spełnisz libację, jak obyczaj każe, Towarzyszowi swemu ku takiej ofiarze Podaj czasz z winem słodkim"
Odyseja|" Wszak on bogów chwali: Bo jakżeby się ludzie bez bogów ostali? Lecz że młodszy od ciebie, a mój równolatek, Więc pierwej ciebiem poczcił, jego na ostatek”"
Odyseja|"     To rzekłszy, w rękę dał jej czaszę pełną wina"
Odyseja|" Ujęło to Atenę, że od niej zaczyna: Widać młodzian roztropny i chowan w karności — Zatem tak się modliła do mórz wszechmocności: „Usłysz mnie, Lądowstrzęsco! Usłysz, Posejdonie! Czej cię szczerą modlitwą do życzeń mych skłonię: Najpierw daj Nestorowi, synom jego sławę, Mężom pylijskim pokaż oblicze łaskawe Za pyszną hekatombę, daną-ć z taką częścią, A nam dwom daj powrócić do dom z dobrą wieścią I cel osiągnąć naszej podróży w te kraje!”     Po tej prośbie i drugą spełnia, bo oddaje Telemachowi czaszę podwójną, złocistą"
Odyseja|" I syn Odysa zmówił modlitwę strzelistą"
Odyseja|" Gdy właśnie z rożnów zdjęto pieczone mięsiwa, Każdy kęs dostał; uczta była to prawdziwa: Kto spragniony się napił, kto głodny nasycił"
Odyseja|" Gereński witeź, sławny Nestor, rzecz pochwycił: „Teraz wolno mi spytać przybyłych tu gości, Kto są — bo już podjedli sobie do sytości"
Odyseja|" Mówcie, co wy za jedni? Skąd morzem płyniecie? Czy dla handlu, czyli też błądzicie po świecie, Ot tak sobie, łotrzyki, postrach tych wybrzeży, Narażający głowy własne dla grabieży?”     Wraz roztropny Telemach tak odparł bez mała, A odważnie, bo ducha Atene mu wlała, Żeby pytał o ojca, a czej na ślad wpadnie, I żeby się sam młodzian pokazał też ładnie: „O Nestorze, Achiwom przodkujący w sławie! Pytasz nas, skąd jesteśmy? Zaraz ci objawię: Z Itaki podnejońskiej po mokrej wód fali W sprawie własnej, nie ludu, tuśmy się dostali, Szukać wieści o ojcu mym, boskim Odysie, Lecz nie wiem, czy ją schwycić kiedy uda mi się"
Odyseja|" Wszak on niegdyś, zarówno jak ty i jak twoi, Bywał w jednej wyprawie i zburzył gród Troi"
Odyseja|" Wiadomo zaś o innych, którzy się tam bili, Gdzie i jak głowy swoje w boju położyli; Alić Kronion śmierć jego skrył tak, że ochota Opuszcza poszukiwać, kędy zbył żywota: Czy na lądzie od wrażych mężów on zabity, Czy utonął w zhukanych falach Amfitryty? Przeto błagam cię, kornie do kolan się kłonię, Powiedz, co wiesz! Czy byłeś sam przy jego zgonie? Czy też słyszałeś o tym od podróżnych ludzi? Tylko niech twoja litość próżno mnie nie łudzi! Mów prawdę, bez ogródki, jak widziały oczy"
Odyseja|" Błagam cię! Jeśli niegdyś do usług ochoczy Ojciec mój ci dopomógł czynem albo mową Pod Troją, gdzie i głodno było, i niezdrowo, W imię zasług zaklinam, mów prawdę prze bogi!”     Na to mu bohaterski Nestor:                         „O mój drogi! Kiedyś mi już przypomniał te biedy i znoje, Które-śmy przebywali przyszedłszy pod Troję — Bądź w korabiach po ciemnej tłukąc się otchłani, Za łupem przez Achilla wciąż gnani a gnani, Bądź gdyśmy dobywali ów gród Pryjamowy — Najmężniejsi z Achiwów dali tam swe głowy: Tam legł Ajas, ów witeź jak Ares waleczny; Tam Achilles, tam Patrokl, druh jego serdeczny, Boskiej rady młodzieniec; tam i syn mi zginął, Antiloch, chłopiec dziarski, szlachetny — a słynął Wśród Achiwów oszczepem i rączością biegu"
Odyseja|" Lecz to kęs tylko nieszczęść długiego szeregu! Bo gdzież śmiertelnik, co by zrachował je kiedy! Choćbym pięć, sześć lat duszkiem opowiadał biedy Wycierpiane pod Troją, końca byś nie czekał, Lecz zmęczony do domu czym prędzej uciekał"
Odyseja|" Przez lat dziewięć fortelów, zdrad używszy siła, Nic my nie zrobili; moc boża ich zbiła"
Odyseja|" W wojsku naszym Odysej w podstępy obfity Nie miał równego sobie, nie w ciemię on bity! Wszystko zwietrzył, wymyślił, ten twój ojciec wielki — Jeśliś tylko syn jego? Wżdy jak dwie kropelki Podobnyś doń, i mową"
Odyseja|" Dziw mi nie do wiary, Żeby młodzian tak dobrze mówić mógł jak stary"
Odyseja|" O, wtenczas my z Odysem trzymali się w zdaniu, Czy to na radzie wodzów, czy ludu zebraniu, Jedna myśl nas roztropna wiodła i ostrożna, Byle Grekom dać zysku najwięcej jak można"
Odyseja|" A gdy w końcu Pryjamów gród upadł na pował, Zeus tedy straszny powrót do domu zgotował Argejcom"
Odyseja|" Że nie każdy był cny i roztropny Między nimi, stąd wielu spotkał los okropny Przez zawziętość Zeusowej córy jasnookiej, Co w dwóch synach Atreja wznieciła szeroki Rozbrat"
Odyseja|" Obaj zwołują walne zgromadzenie Wbrew zwyczaju, bo dzienne już gasły promienie; I gdy Grecy nietrzeźwe łby z sobą przynieśli, Oni nuż im dowodzić, dlaczego się zeszli"
Odyseja|" Menelaps achajskim radził towarzyszom Przez morskie grzbiety wracać k'ojczystym komyszom; Agamemnon to ganił, radząc rzesze zbrojne Trzymać w miejscu, a palić hekatomby hojne, Aby gniew obrażonej odwrócić bogini"
Odyseja|" Szaleniec! Wiedział przecież, że próżno to czyni, Bo gniew bogów nieprędko daje się przebłagać"
Odyseja|" Więc brew w brew, ostrym słowem zaczęli się smagać, Co pancerni Grekowie słysząc, skoczą z wrzawą Dzieląc się w dwa obozy: na lewo i prawo"
Odyseja|" Noc przespali, w zburzonych sercach złe zamiary Knując wzajem, gdy na nich Zeus gotował kary"
Odyseja|" Skoro świt, pół nas sudna zepchnęło na morze Znosząc w nie sprzęt, kobiety, wszystko co kto może"
Odyseja|" Drugie pół się zostało Greków na wybrzeżu Przy swym Agamemnonie, narodów pasterzu"
Odyseja|" My pod czas brzeg obiegłszy pełnymi żaglami (Któryś z niebian wód przestwór wygładził przed nami), Płyniem tak do Tenedu"
Odyseja|" Tam obiatę bogi Wzięły sutą; lecz Zeus nam przeciął morskie drogi Posyłając na Greki drugą niezgód chmurę, Że zaraz się zwróciły wstecz sudna niektóre Pod wodzą Odyseja, tej przemyślnej głowy, Snadź aby przyjść do łaski Agamemnonowej"
Odyseja|" Widząc to, z mymi sudny pierzchłem niemieszkanie; Czułem, że tu coś złego chcą spłatać niebianie, Pierzchnął i syn Tydeja, pociągnąwszy drugich; W końcu płowy Menelaj dognał nas, gdy w długich Naradach w Lesbie radzim, którędy nam płynąć Do dom? Czy skalny Chios powyżej ominąć W kierunku Psyrii — wtedy Chios mieć będziemy Z lewej — gdy zaś od Chios niżej się weźmiemy, Zawsze wichrów Mimasu zarwać nam potrzeba"
Odyseja|" Więc modlim się do boga, by znak nam dał z nieba, Którędy? On nam kazał tam wprost na Eubeę Zmykać, w skok zmykać, nim się morze rozszaleje"
Odyseja|" Wnet też wiatr nadął żagle; pędzimy co mocy Po rybim tym gościńcu, aż o późnej nocy Do Gerajstu zawiniem"
Odyseja|" Wraz byczych pośladków Palimy dużo bogom, za tę bez przypadków Przebytą drogę"
Odyseja|" Właśnie dzień czwarty nie mijał, Jak Tydyd Diomedes do portu zawijał W Argos, razem ze swymi"
Odyseja|" Ja, do Pylos dalej Płynąc z wiatrem, który mi bogowie zesłali, Przybyłem, o mój synu, bez wieści wszelakiej, Nie wiedząc, kto z nich żyje, a kto umarł taki… Jednak tyle, co mogłem, w domu zakopany, Schwycić, opowiem wiernie bez żadnej odmiany"
Odyseja|"     Najpierw więc Myrmidońcy dostali się do dom Szczęśliwie — syn Achilla dowodził tym rodom"
Odyseja|" Również i Filoktetes Pojasa syn sławny"
Odyseja|" Toż Idomeneus przywiódł do Krety huf sprawny, Ocalon w bojach, żaden nie padł mu w podróży"
Odyseja|" Lecz pewnie o Atrydy powrocie coś dłużej Słyszałeś, w swoim kącie siedzący za światem: Jak Ajgist nieszczęsnego zgładził, był mu katem, Za co mściwym odwetem odebrał karanie"
Odyseja|" Dobrze, gdy po zabitym ojcu syn zostanie"
Odyseja|" Syn też jego na zbójcy krzywdę powetował, Zgniótł Ajgista, który mu ojca zamordował"
Odyseja|" Ty zaś, chłopcze, z postawy zuch i nie ułomek, Dzierż się ostro, a późny uczci cię potomek”"
Odyseja|"     Na to mu wręcz roztropny odpowiedział młodzian: „Nestorze, blaskiem chwały w Achai przyodzian! Srogą zaprawdę zemstę wziął on"
Odyseja|" Jego chwała Szeroko rozbrzmi, w pieśniach wnuków będzie brzmiała"
Odyseja|" O, czemuż i mnie bogi tych sił nie użyczą, Abym mógł zetrzeć gachów zuchwałość zbrodniczą, Co mnie swymi psotami dzień w dzień gorzej pieką"
Odyseja|" Ale cóż! Takie szczęście ode mnie daleko! Nie miał go ojciec, nie mam i ja, cierpmy dłużej”"
Odyseja|"     Na to mu stary Nestor z Gereny odwtórzy: „Kochanku! Kiedyś o tę rzecz potrącił w mowie, Słyszałem, że twą matkę obsiedli gachowie I w domu na złość tobie psoci lada chłystek"
Odyseja|" Powiedz, czy dobrowolnie to znosisz, czy wszystek Lud cię nie lubi, widząc, żeś karą dotknięty? Któż wie, czy on nie przyjdzie, nie zetrze natręty Bądź sam, bądź pomoc dadzą przyjazne Achiwy? Żebyś to ty u Zeusa modrookiej dziewy Wpadł w łaskę, jak nasz Odys"
Odyseja|" O, jakżeż oń dbała Tam pod Troją, gdzie reszta Achiwów marniała"
Odyseja|" Wierz mi, nigdym nie widział, żeby bóstwo komu Tak jak jemu sprzyjało i tak po widomu"
Odyseja|" Niechby cię też Atena wzięła pod swe skrzydła, Niejednemu by z gachów żeniaczka obrzydła”"
Odyseja|"     Więc Telemach mu na to: „Starcze, zbyt to wiele, Coś rzekł, bo się nie spełni nigdy — mówię śmiele"
Odyseja|" I dziw mi, że nadzieją łudzisz się tak błogą; Bogowie, choćby chcieli, nic tu nie pomogą”"
Odyseja|" Na to Atene, córa ozwie się Zeusowa: „O chłopcze! Z ust twych jakież wymknęły się słowa! Bóg i tym, co najdalej, kiedy chce, pomaga"
Odyseja|" Któż nie rad by z ojczyzny, gdzie go nędza smaga, Bodaj i najpóźniejszym powrotem się cieszyć, Niż wróciwszy za wcześnie śmierć sobie przyśpieszyć, Jak ów król, co gdy wrócił w miły próg domowy, Padł od zdrajcy Ajgista i swej białogłowy! Lecz śmierci przeznaczenia bogowie nie mogą Odwrócić od najdroższej głowy, od nikogo, Jeśli w sen wieczny czarna pogrąży godzina”"
Odyseja|"     Na te słowa Telemach tak się wraz odcina: „Mentorze, już nie mówmy o tym, dość my smutni… On nigdy już nie wróci! Bogowie okrutni Od dawna wyrok śmierci wydali na niego! Wżdy Nestora zapytać mam o coś innego"
Odyseja|" Wszak on i sprawiedliwość, i mądrość posiada, I, jak mówią, trzy wieki ludzkie ludom włada"
Odyseja|" Przeto mam go za obraz bóstwa na tej ziemi"
Odyseja|" Nestorze Neleido! Prawdę powiedzże mi, Jak zginął Agamemnon, król szeroko władny? Gdzie był wtedy Menelaj, przez jakiż szkaradny Podstęp Ajgist tęższego od siebie mógł zabić? Nie stałoż się to w Argos? Może dał się zwabić W obce miejsce i tam mu nastąpił na zdrowie?”     Zagadnion tak rycerski Nestor mu odpowie: „Najchętniej, o mój synu, powiem prawdę całą"
Odyseja|" Uważ, a łatwo pojmiesz, co by się to stało, Gdyby Atryd Menelaj wracając spod Troi, Żywym zastał Ajgista i w mocy miał swojej! Nikt by jego był trupa nie nakrył mogiłą, Psy by i dzikie ptactwo w sztuki roznosiło Leżącego za miastem gdzieś tam w polu gołym, Żadna Achajka jednej łzy by nad warchołem Nie zroniła"
Odyseja|" Bo gdyśmy na bój głowy nasze Nieśli, on siedział w Argos, bujnym w końską paszę, I Agamemnonowi bałamucił żonę"
Odyseja|" Zrazu mu Klytajmestra za umizgi one Okazała pogardy wiele i obrazy Jako pani roztropna i całkiem bez zmazy"
Odyseja|" Był tam pieśniarz, któremu mąż idąc w bój krwawy Kazał przy niej odbywać straż małżeńskiej sławy, Lecz że bóg jej nie bronił od tych samołówek, Więc Ajgist piewcę wywiózł na pusty ostrówek I wydał go drapieżnym ptakom na pożarcie, Potem ją na swój dworzec wprowadził otwarcie, Gdzie obiatował bogom woły i barany, A złotem, pawołoką zdobił świątyń ściany, Przez wdzięczność, że mu sztuczka udała się trudna"
Odyseja|" Wtenczas od brzegów Troi właśnie nasze sudna Niosły mnie z Menelajem, przyjaciół do zgonu"
Odyseja|" Lecz gdy do attyckiego przylądu, Sunionu, Dążym na Menelaja okręcie, bez duszy Padł sternik — Feb go z swojej tak ustrzelił kuszy, W chwili, gdy w ręku trzymał rudel okrętowy"
Odyseja|" Sławny to sternik, Frontis, syn Onetorowy, Co okręt umiał z każdej wyprowadzić burzy"
Odyseja|" Więc Menelaj, choć spieszył, zabawił się dłużej, Aby sługę pochować, jak chce obrzęd święty"
Odyseja|" Wreszcie i on za nami ruszył swe okręty Przez ciemne wody, dotarł przylądka Malei — Lecz tam piorunny Zeus go nawiedził z kolei Smutną żeglugą, zesłał wichry, niepogody, Aż w góry niebotyczne spiętrzyły się wody"
Odyseja|" Słowem rozprószył nawy, część zagnał ku Krecie, Gdzie nad Jardanem siedzą Kydońcy, jak wiecie, Gdzie od granic Gortyny z wód czarnej przepaści Strzela skała i piersią odpiera napaści Bałwanów, które Notos wprost na Fajstos wzdyma — A głaz drobny potęgę wód tych w ryzie trzyma"
Odyseja|" Tam zagnał ich najwięcej, ludzie ocaleli, Sudna rozbite poszły na dno tej gardzieli"
Odyseja|" Lecz pięć naw z Menelajem o błękitnej prorze Do Egiptu aż zagnał prąd wichru i morze"
Odyseja|" A kiedy on po obcych ziemiach tak się włóczył, Złote skarby zgromadził, płodami objuczył, Wtenczas Ajgistos zabrnął w zbrodnie niesłychane: Zabił Atrydę, jarzmem obciążył poddane I przez lat siedm w Mykenie jak król rozkazywał"
Odyseja|" W ósmym dopiero Orest z Aten, gdzie przebywał, Wrócił na jego zgubę i w zbójcy Ajgiście Pomścił śmierć swego ojca, potem uroczyście Wyprawił pogrzeb matce, szkaradnej kobiecie, I jej gachowi, żertwą uczcił należycie"
Odyseja|" W tym dniu właśnie Menelaj wrócił wojowniczy W korabiach pełnych złota i innej zdobyczy"
Odyseja|" Toż i ty niezbyt długo baw w dalekich krajach, Kiedyś swój tam majątek przy onych hultajach W domu liszył, bo oni rozdrapać go mogą W twej niebytności"
Odyseja|" Podróż przypłaciłbyś drogo! Z tym wszystkim do Meneli radzę jechać tobie"
Odyseja|" On po długiej włóczędze powrócił na dobie Z stron zapadłych, skąd człowiek rzadko ma nadzieję Wrócić, gdy go zapędzą prądy i zawieje, Hen! za morza, skąd nawet potrzebują ptaki Przez rok lecieć"
Odyseja|" Taki to zapadły kraj, taki! Ty zaś, jeśli chcesz płynąć, śpieszże się do łodzi; Chcesz lądem? Każdy z synów moich ci wygodzi, Da wóz i konie, jeszcze zawieźć cię gotowy Aż do Lakedajmony tej Menelajowej"
Odyseja|" Prośże go, proś na wszystko, niechaj szczerze gada; Kłamać pewno nie skłamie, łepak to nie lada”"
Odyseja|" Tak mówił — a już słońce gasło w-nocnym mroku; Na to rzekła Atena o błękitnym oku: „Zaprawdę, starcze, z ust twych mądre słowa płyną"
Odyseja|" Lecz krajcie no ozory i mięszajcie wino, By uczcić bogów, głównie uczcić Posejdona Przed snem obiatą; pora bowiem już spóźniona; W ciemnościach światła zgasły; pofolgujmy godom, Niepięknie prażnikować długo, pójdźmy do dom”"
Odyseja|"     Tych słów córy Zeusowej wszyscy usłuchali, Keryksowie im wody na ręce nalali; A pachołcy, gdy wina w kratery naleją, Rozdają je czaszami, obchodząc koleją, W końcu spalą ozory, libację stojący Spełnią; a gdy już napój rozgrzał ich gorący, Atena z Telemachem (postać jego cudna!) Wybiera się na nocleg do swojego sudna; Lecz Nestor nie zezwalał i karcił słowami: „Ani Zeus nie dopuści, ni bogowie sami, Abym was mógł na okręt odprawić w tej chwili"
Odyseja|" Czyż ja to hołysz jaki albo żebrak? Czyli Nie stać mi już na płaszcze, okrycia wełniane Dla gości, kiedy u mnie są podejmowane? Nie troszcz się; tu nie braknie nakrycia ni płaszcza, Jażbym pozwolił, żeby syn Odysów zwłaszcza Szedł na statek? Rzecz taka nigdy się nie stanie, Pókim żyw, a i po mnie dość synów zostanie, Aby w domu umieli gości przyjąć pięknie”"
Odyseja|" Na to Zeusowa córa modrooka rzeknie: „Cny starcze! Dobrze mówisz; Telemach ci wierzy I usłucha twej rady, bo tak się należy; Pójdzie z tobą i w twoich komnatach wypocznie, Ja zaś muszę na okręt udać się niezwłocznie, Pokrzepić towarzysze, zarządzić człowiekiem"
Odyseja|" Bo ja tam na okręcie jeden starszy wiekiem; Inni poszli z przyjaźni ku nam, chłopcy młodzi; Żaden z nich Telemacha wiekiem nie przechodzi"
Odyseja|" A tak przenocowawszy tam, na ciemnej nawie, Skoro świt się do zacnych Kaukonów wyprawię, By od nich ściągnąć różne tam należytości"
Odyseja|" Ty zaś gościa, którego zamek twój ugości, Wypraw wozem do Sparty; niech go z synów jaki Zawiezie, a każ rącze zaprząc im rumaki”"
Odyseja|"     Tak mówiła Atena"
Odyseja|" Gdy wtem niespodzianie Wionął orzeł, tłum wszystek w podziwieniu stanie"
Odyseja|" Zdumiał się i sam starzec patrząc na to dziwo, Ujął dłoń Telemacha i rzekł mową tkliwą: „Tuszę, że z ciebie kiedyś zrobi się mąż tęgi; Gdy nad chłopcem już krążą niebieskie potęgi"
Odyseja|" Czyś baczył, że nikt inny nie mógł być przy tobie, Tylko Diosa córa we własnej osobie? Tak sama się i ojcem twym opiekowała"
Odyseja|" O sprawże to, bogini! Spraw, niech spłynie chwała Na mnie, na moje dzieci, miłą połowicę; Za to dam ci roczniaczkę, gładką jałowicę"
Odyseja|" Co jeszcze byka nie zna, jarzma ani troszki — Tęć dam w ofierze, złotem każę okuć rożki”"
Odyseja|"     Tak błagał, a modlitwa doszła do Ateny, I sławny rycerz Nestor, staruszek z Gereny, Swoich synów i zięciów otoczony kołem, Szedł na zamek; a kiedy przybyli tam społem, Rzędem zajęli krzesła, wspaniałe siedzenia"
Odyseja|" Starzec znowu lał w krater dla ich pokrzepienia Wonne wino, staraniem szafarki chowane Lat jedenaście, pierwszy raz co odetkane"
Odyseja|" Ten napój starzec miesza i obiatę czyni Egidowładcy córze, Palladzie bogini"
Odyseja|" Gdy spełnił, a już każdy napił się do woli, Wszyscy się spać do gospód rozeszli powoli Krom Telemacha"
Odyseja|" Tego syna przyjaciela Nestor w zamku zatrzymał, łoże mu wydziela Pysznie rzeźbione w jednym z przewiewnych przysionków"
Odyseja|" Tuż przy nim spał Pejsistrat; z rodziny tej członków On jeden w zamku mieszkał, jako nieżonaty"
Odyseja|" Sam zaś Nestor wysokie zajmował komnaty Wraz z królową, zdobiącą małżeńską łożnicę"
Odyseja|"     Ledwo Jutrzenka krasne wychyliła lice Z mroku świtu, już Nestor rzucił senne łoże; Wyszedł i siadł na białych kamieniach na dworze, Co stały przed pałacu wchodowymi drzwiami Lśniące jakby oliwą"
Odyseja|" Dawnymi czasami Siadywał tam Neleus, człowiek bożej rady, Lecz zmarł; w podziemny Hades przeniósł się cień blady"
Odyseja|" Teraz siadł Nestor"
Odyseja| Posoch trzymała prawica
Odyseja|" Pasterza mężów"
Odyseja|" Syny ujrzawszy rodzica: Echefron, Stratios, Persej, wybiegli co żywo, Toż Aretos, Trasymed zdążał nieleniwo; Nareszcie i szóstego nie zabrakło brata, Bo oto i najmłodszy przybiegł, Pejsistrata"
Odyseja|" Ci zaraz Telemacha przy ojcu uprzejmie Posadzili, a Nestor taką rzecz podejmie: „— Żwawo, dzieci! Spełnijcie duszy mej pragnienie; Chciałbym się przypodobać bogini Atenie, Gdyż na tym tam prażniku na cześć Posejdona Widocznie oczom moim zjawiła się ona"
Odyseja|" Niech który w pole skoczy, wolarzowi każe Przywieść tutaj jałówkę, którą dam w ofiarze"
Odyseja|" Drugi do Telemacha łodzi bież i sprowadź Wszystką czeladź — dwóch zostaw, ci mogą pilnować"
Odyseja|" Do Laerka złotnika pobieży mi trzeci, By złotem róg jałówki okuł"
Odyseja|" Reszta dzieci Zostanie z nami, każdy będzie tu potrzebnym, Czy jadło przysposobić, czy kazać służebnym Znieść tutaj stołki, drzewo, dzbany z świeżą wodą”"
Odyseja|"     Rzekł — wszystko się rozbiegło"
Odyseja|" Jałówkę już wiodą Z pola, a z Telemacha przybyła też łodzi Jego drużyna"
Odyseja|" Również i złotnik nadchodzi, Niosąc ze sobą wszystkie narzędzia, mistrz tęgi, Tak młotek, jak kowadło i krzywe obcęgi Do misternej roboty"
Odyseja|" Na ten obrzęd święty Zbiegła i Pallas"
Odyseja|" Nestor złotnikiem zajęty Dał mu złota, a sztukmistrz złotem okuł rogi Jałówce, więc boginię cieszy dar ten drogi"
Odyseja|" Echefron, Stratios dzierżą za róg jałowicę, Aretos z komnat wyniósł kwiecistą miednicę Pełną wody, a w lewej miał ziarna jęczmienne W króbce"
Odyseja|" Już Trasymedes wzniósł ramię wojenne Zbrojne w topór nade łbem jałoszki ofiarnej"
Odyseja|" Perseusz w misę zbierać miał strumień krwi czarnej"
Odyseja|" Ojciec ręce umywszy miotał jęczmień święty, A na ogień skręt sierści z łba krowie wycięty"
Odyseja|"     A kiedy się pomodlił i nasiał jęczmienia, Wraz przystąpił Trasymed i siłą ramienia Palnął — aż topór ugrzązł w karku, przeciął żyły I powalił ofiarę"
Odyseja|" Z krzykiem się modliły Wszystkie córki, synowe, obok Eurydyki Żony Nestora, córy Klimena władyki"
Odyseja|" Syny, za łeb jałoszkę dźwignąwszy, trzymali, Aż dorżnął ją Pejsistrat"
Odyseja|" Czarna krew się wali I duch cielsko opuścił"
Odyseja|" Rąbiąc ją w kawały Wyjmują polędwicę i dwakroć w tłuszcz biały Obwinąwszy, jak zwyczaj, nałożą wysoko Drobniejszymi gnatami, z kapiącą posoką"
Odyseja|" Starzec je tak na stosie spalił, winem polał Ciemnym, a synów orszak ofiarę okolał Z pięciozębnymi widły"
Odyseja|" Spaliwszy te mięsa, Trzewia do ostatniego aż spożywszy kęsa, Resztę w drobniejszych sztukach na rożny nawlekli I takowe przy ogniu obracając piekli"
Odyseja|"     Tymczasem Telemacha, ślicznego młodziana, Kąpała Polykasta, panienka sudana, Najmłodsza z Nestorówien, a po wziętej wannie Namaściwszy oliwą odziała starannie Piękną szatką i w chiton miękki otuliła… Gdy wszedł, jasność od niego jak od bożka biła"
Odyseja|" Szedł więc i przy pasterzu mężów siadł Nestorze…     Już z rożnów zdjęto mięso upieczone w porze, I rzucili się wszyscy na biesiadę oną; Lecz poważniejsze tylko krzątało się grono Około wina, które z krateru czerpali I biesiadnikom w złotych czarach podawali"
Odyseja|" Aż zgaszono pragnienie, nasycono głody"
Odyseja|"     Wtedy gereński starzec krzyknął:                         „Kto tam młody, Niech skoczy, długogrzywe konie tu przywiedzie, Do kolasy założy, bo nasz gość odjedzie!”     Tak rzekł"
Odyseja|" Synowie rozkaz spełniają w tej chwili: Piorunem do kolasy konie założyli, A szafarka w nią chleba i wina nakładła, Toż wybornych łakoci królewskiego jadła"
Odyseja|"     Wskoczył tedy Telemach na rydwan zaprzężny"
Odyseja|" Rzeszowódca Pejsistrat, Nestora syn mężny, Obok niego usiadłszy lejce schwycił w dłonie, Klasnął z bicza, i lotem puściły się konie Pólmi, od grodu Pylos coraz dalej mknące, Dzień cały szarpiąc jarzmo kark ugniatające"
Odyseja|" Nareszcie zaszło słońce, cień poczernił szlaki, Gdy do zamku Diokla, do Feraj junaki Wraz przybyli"
Odyseja|" Orsiloch, syn Alfejosowy Zrodził tego Diokla"
Odyseja|" Nocleg tam gotowy Znaleźli, i gościnne przyjęcie im dano"
Odyseja|"     Ze wschodzącą nazajutrz Jutrzenką rumianą Znów wyjechali obaj w zaprzężnej kolasie Przez bramę; aż w przedsionkach turkot rozlega się"
Odyseja|" Z klaskiem bicza koniki ruszyły z ochotą, Między pszeniczne łany mkną i mkną, aż oto U kresu drogi dzielne stanęły rumaki"
Odyseja|" Właśnie Helios się schował, cień poczernił szlaki"
Odyseja|"    Pieśń czwarta  Wydarzenia w Sparcie      Wąwozami wjechawszy w gród Lakedajmony, Skręcili wprost na zamek, kędy mąż sławiony, Menelaj, huczne sprawiał wesele dla syna I dla córki"
Odyseja|" Tę oddał, choć jego jedyna, Synowi Achillesa, wojów gromiciela"
Odyseja|" Z nim ją bowiem zaręczył w Troi przed lat wiela, A niebianie złączyli parę k'sobie skłonną"
Odyseja|" Właśnie ją dziś odesłał koleśno i konno W sławny gród Myrmidonów"
Odyseja|" Dla syna zaś swego Wziął w Sparcie Alektora córę"
Odyseja|" Syna tego Megapentesem zowią — chłop silnej prawicy — A miał go w starych latach z jednej niewolnicy, Gdyż Helenę bogowie zrobili bezpłodną, Odkąd powiła córkę Hermionę, godną Ze złotą Afrodytą równać się w piękności"
Odyseja|"     Tak więc Menelaj w gronie przyjaciół i gości W komnatach swego zamku hucznie biesiadował"
Odyseja|" Był tam i cudny pieśniarz, co swojej wtórował Pieśni na gęśli, i dwaj skoczkowie tam byli, Co na miarę tej pieśni w środku się kręcili"
Odyseja|" Zaś Telemach z Nestora synem przed wrotyma Pierwszymi, co do zamku wiodły, konie wstrzyma"
Odyseja|" Spostrzegł ich Eteonej, sługa przywiązany Do Atrydy, i poznał, że to ktoś nieznany"
Odyseja|" Prędko więc na pokoje bieżał z wieścią nową, Przybliżył się do pana i rzekł lotne słowo: „Jacyś tam obcy ludzie, o mój jasny panie! Jest ich dwóch; wyglądają iście jak niebianie! Rozkaż, czy wyprząc konie mamy im, czy dalej Odprowadzić, by indziej gościny szukali?”     Menelaj tym oburzon rzekł: „Synu Boety Eteoneju! Gadasz, jak gdyby to nie ty, Tylko dziecko, co głupie powtarza wyrazy! Czyż to my gościnności ludzkiej tyle razy Nie doznali obadwa przed naszym powrotem? Zeus mógłby znów nas karać, gdyby zabyć o tem"
Odyseja|" Śpiesz się więc wyprząc konie i dać im wygody, A tych gości zaprosić na weselne gody”"
Odyseja|"     Tak rzekł, a ten z komnaty wybieżał i zwołał Innych sług, zabierając po drodze, co zdołał"
Odyseja|" Z nimi wyprzągłszy konie, pomęczone oba, Wwiódł do stajen i mocno przywiązał u żłoba"
Odyseja|" Owsa im zmieszanego z jęczmieniem wsypano, Po czym wóz postawiono pod błyszczącą ścianą, A gości na królewskie wiedziono komnaty"
Odyseja|"     Oni z podziwem patrzą na terem bogaty; Bowiem jako blask słońca, księżyca miganie Oczom się ich wydało Atrydy mieszkanie"
Odyseja|" A gdy widokiem oczy i serca napaśli, Do łazien myć się w wannach gładkich obaj zaszli; Tam ich dziewki umyły, namaściły rączo, Oblókłszy w chiton z wełny, okrywszy opończą"
Odyseja|"     To odbywszy, szli zasiąść przy Atrydzie krzesła"
Odyseja|" Zaraz jedna z służebnic złoty kubek wniesła, A w nim wodę; tę lejąc do miednicy srebrnej Na ręce, przysunęła im stolik potrzebny"
Odyseja|" Poważna też szafarka z zapasy różnymi Przybywszy, te przysmaki stawiła przed nimi, A krajczy na kopiastych misach wniósł pieczyste I inne mięsa, czasze podał też złociste"
Odyseja|"     Wtem Atryd płowowłosy obudwóch powitał: „Cni goście! Jedzcie smacznie; potem będę pytał, Gdy się już posilicie, coście to za jedni? Ród wasz, jak się domyślam, wcale niepośledni, Idzie od królów, co to z Zeusa się wywodzą, Z podłej bowiem krwi tacy, jak wy, się nie rodzą”"
Odyseja|"     To rzekł i sam im podał tłusty comber wołu Pieczonego — a był to przysmak jego stołu — Więc do zastawionego dobrali się jadła"
Odyseja|" A najadłszy, napiwszy, gdy już chęć odpadła, Do swego towarzysza, nachylony głową, Telemach mu na ucho mówił takie słowo: „Patrzaj no, Nestorydo, patrzaj, serce moje, Jakim blaskiem spiżowym sieją te pokoje! Co tu złota, bursztynu, srebra, słoniej kości! Nie wiem, czy jest świetniejszy dwór Olimpskiej Mości"
Odyseja|" Nieprzebrane bogactwa! Aż mi ćmią się oczy”"
Odyseja|"     Snadź domyślił się Atryd, o czym rzecz się toczy Między nimi, bo na nich zawołał: „Hej, młodzi! Niech nikt śmiertelny z Zeusem w zapasy nie chodzi, Bowiem wieczne są jego dostatki i dwory"
Odyseja|" Ze mną rzecz inna; każdy, kto chce, mógłby zbiory Moje przesadzić lub nie; chociaż się niemało W ośmioletniej zamorskiej włóczędze zebrało, Kiedym Fenicję, Egipt, Cypr, a nawet strony Etyjopskie zwędrowal — Eremby, Sydony, Toż Libię, gdzie jagnięta z rożkami się rodzą, A owce w ciągu roku trzykroć z płodem chodzą"
Odyseja|" Mają tam gospodarze, mają i pasterze Mięsa dość, brodzą niemal i w mleku, i w serze, Bo jak rok długi, ciągle doją się maciorki"
Odyseja|" Otóż gdym się tam ganiał i ładował worki Złotem, tutaj tymczasem brata mi zabito Skrycie, podstępem, w zmowie z nikczemną kobietą! Jakoż mi to dziedzictwo obmierzłe się stało"
Odyseja|" Wolałbym mieć z tych skarbów trzecią cząstkę małą, Byle żyli ci męże, co na polach Troi Legli podal od Argos, przyjaciele moi"
Odyseja|" Jakkolwiek po nich tęsknię i myślami wodzę, Przecież po żadnym serce nie płacze tak srodze Jak po jednym; odbiega sen i chęć do jadła, Gdy o nim myślę"
Odyseja|" Komuż cięższa dola padła Niż Odysowi? Nadeń któż więcej biedował? Los go stworzył do cierpień samych; mnie zachował Do smutków po przepadłym, który gdzieś się kryje, A nie wiemy, czy żyje jeszcze, lub nie żyje"
Odyseja|" Pewnie stary Laertes co dzień po nim płacze, Toż mądra Penelopa, i to nieboraczę Syn Telemach, którego przy piersi zostawił”"
Odyseja|"     Mówiąc to w taką rzewność gościa swego wprawił, Że łza w rzęsach zawisła z wspomnieniem rodzica: Jakoż w płaszcz purpurowy ukrył smętne lica, Z czego odgadł Menelaj zaraz, kto on taki, I w głębi duszy sposób układał dwojaki: Bądź dać mu się wypłakać za straconym ojcem, Bądź wprzódy o tej rzeczy pogadać z mołojcem"
Odyseja|"     Owoż gdy to roztrząsał w ducha tajemnicy, Weszła Helena z wonnej wychodząc świetlicy, Jak Artemida zbrojna w pęki strzał pierzaste"
Odyseja|" Zaraz z krzesłem misternym podbiegła Adraste; Alkippe jej kobierzec miękki podesłała, Filo koszyczek niosła — Helena go miała Od Alkandry, Polyba żony, co za dawnych Lat żył w Tebach egipskich, bogactwami sławnych; On to dwie srebrne wanny, trójnogów po parze, Talentów dziesięć złotem Meneli dał w darze"
Odyseja|" Helenie się od żony dostał dar bogaty: Złota kądziel i koszyk ów podługowaty Z srebra plecion, a złotą obciągnion obwódką"
Odyseja|" Filo go postawiła przed nią tuż, bliziutko, A w tym koszyku motków przędzy było pełno, Na wierzchu była kądziel z fijołkową wełną"
Odyseja|" Helena więc usiadłszy wsparła nogi obie Na podnóżku, pytając męża w tym sposobie: „Czy wiemy, Menelaju, jaki ród tych gości, Co przyszli w domu naszym szukać gościnności? Mylęż się lub nie mylę — lecz czuję to przecie, Że dwóch mężczyzn, dwóch kobiet nie spotkałam w świecie Tak podobnych do siebie — dziw to niesłychany! — Jak ten oto młodzieniec, u nas tu nie znany, Z Telemachem, Odysa synem, podobniutki"
Odyseja|" Pamiętam, on przy piersi był wtedy malutki, Kiedy z wami, Achiwy, w kraj daleki Troi Odys szedł krew przelewać gwoli hańby mojej”"
Odyseja|"     Na to płowokędziorny odrzekł jej Atryda: „To, co z domysłów mówisz, mnie prawdą się wyda: Takie ręce i nogi, tak oczy patrzące Miał Odys, a i takie włosy się kręcące"
Odyseja|" Toż gdym przed chwilą wspomniał tu Odyseusza I mówił, jakie trudy niezłomna ta dusza Zniosła dla mnie, aż oto łza mu z oka kanie, I w purpurowym płaszczu ukrył pomieszanie”"
Odyseja|" Na to mu Nestoryda Pejsistrat powiedział: „Atrydo Menelaju! Królu! Ot, byś wiedział, Że to syn Odyseja, syn jego prawdziwy; Lecz boi się uchybić, przeto tak wstydliwy I nie chce, kiedy mówisz, przerwać obcesowo, Taką mu radość wlewa boskie twoje słowo"
Odyseja|" Mnie tutaj posłał Nestor, ten ojciec mój drogi, Abym mu towarzyszył w domu twego progi, Gdzie ojca przyszedł szukać tak w słowie, jak w czynie; Bo dziecko cierpi dużo, gdy ojciec mu zginie, A sierotę opuszczą przyjaciele domu, Jak Telemacha"
Odyseja|" Ojca nie ma on, nikomu Nie chce się ująć za nim, by odwrócić ciosy”"
Odyseja|"     Na to znów Menelaos odrzekł płowowłosy: „Prze bogi! Toż mym gościem syn wielkiego męża, Co za mnie w tylu bitwach dobywał oręża! Jam go chciał za powrotem nad wszystkie Achiwy Osypać, gdyby morzem powrót nasz szczęśliwy Obudwom był zachował Zeus, bóg gromowładny"
Odyseja|" W Argos miałem mu miasto, dwór zbudować ładny, A z Itaki dobytek i syna sprowadzić I ludność stamtąd zabrać i w mieście osadzić, Wyprzątnąwszy najbliższe, co berłu mojemu Podlega"
Odyseja|" Jakże by to sprzyjało częstemu Widywaniu się z sobą, by ten węzeł święty, Który nas łączył, nigdy nie był już rozcięty, Chyba śmiercią, gdy obu wtrąci w cień ponury"
Odyseja|" Lecz szczęścia tego bóg mi pozazdrościł który, Gdy jemu do powrotu pozamykał wrota”"
Odyseja|"     To rzekł, i wszystkich rzewna objęła tęsknota; W płacz Helena Argejka, a córa Kroniona; W płacz Telemach; Meneli źrenica zwilżona Także łzą; łza się kręci w oku Pejsistrata, Bo w duszy cień mu stanął Antilocha, brata, Co go syn zamordował Eosy świetlanej!… O nim myślał i mówił, choć niezagabany: „Atrydo! Ciebie Nestor w najmądrzejszych rzędzie Zawsze kładł i obstawał tak w domu, jak wszędzie"
Odyseja|" Gdziekolwiek między nami rzecz o tobie była; Przeto powiem ci szczerze, że mi się zmierziła Ta płaczliwa wieczerza: wszak i jutro wstanie Słońce dla nas"
Odyseja|" Aczkolwiek bynajmniej nie ganię, Kiedy kto opłakuje swego nieboszczyka"
Odyseja|" Zaszczyt też to jedyny, co zmarłych spotyka"
Odyseja|" Że po nich włosy strzygą i łzy leją żywi"
Odyseja|" Wszak i jam brata stradał"
Odyseja|" znali go Achiwi; Był jeden z lepszych, pewnie znałeś go choć trocha"
Odyseja|" Jam go nie znał; lecz wszyscy chwalą Antilocha"
Odyseja|" Że do biegu i kopii był nieporównany”"
Odyseja|"     Na to mu Menelaos odrzekł: „Mój kochany! Mówisz dobrze, już lepiej i mędrzec nic powie"
Odyseja|" Nie zawsze się tak uda nawet i starcowi"
Odyseja|" Po takim ojcu nic dziw, że syn mówi k'rzeczy"
Odyseja|" Zaraz poznać krew męża, którego w swej pieczy Zeus miał i błogosławił mu od urodzenia"
Odyseja|" Toż w małżeństwie, i teraz łaski swej nie zmienia"
Odyseja|" Gdy starość jego w takie pociechy ubierze Jak syny mądre, sławne oszczepem szermierze"
Odyseja|" Zabądźmy więc na teraz tych płaczów i nędzy; Lepiej pobiesiadować"
Odyseja|" Hej! Dajcie co prędzej Wody na ręce; jutro czas upatrzym sobie Pomówić z Telemachem o naszej żałobie”"
Odyseja|"     Rzekł — i Asfalion ręce wodą mu polewał, Gorliwie on Atrydę swego obsługiwał"
Odyseja|"     Po czym wszyscy obsiedli zastawną biesiadę"
Odyseja|" Wtem Helena skoczywszy do głowy po radę Pijącym przymieszała czar taki do wina, Że gniewów, smutków, zgryzot przeszłych zapomina, Kiedy kto pokosztuje z zaprawnego kruża"
Odyseja|" W dzień ten nigdy łza w oku nie stanie mu duża, Choćby drogiego ojca i matkę pochował; Nigdy, choćby kto miednym mieczem zamordował Brata mu albo syna, przed jego obliczem — Taki to czar był, napój niezrównany z niczem! Dostała go Helena od Tona małżonki, Polydamny, w Egipcie, gdzie ziemia korzonki Osobliwe wydaje na leki lub trutki: Toż każdy tam znachorem nie z innej pobudki, Tylko że zna te leki — istny ród Pajona"
Odyseja|" Jakoż czar przymieszawszy, rozkazała ona Podawać go i w słodkiej ozwała się mowie: „Atrydo Menelaju! A i wy, synowie Mężnych ojców! Zeus zwykle rozdaje na przemian Raz złe, raz dobre, jako pan wszechwładny ziemian; Przeto mając przed sobą tę oto wieczerzę, Jedzcie i gwarzcie, ja wam za to coś powierzę"
Odyseja|" Nie myślę wszystkich bojów z początku do końca Wyliczać, w których walczył Odys, nasz obrońca, Tam na ziemi trojańskiej, dla Greków tak wrażej"
Odyseja|" Raz on sam się umyślnie poranił po twarzy, A zarzuciwszy łachman jakiegoś tam ciury, W sam rój swych nieprzyjaciół wkradł się w miasta mury I udawał żebraka"
Odyseja|" Któż by podejrzewał W nim hetmana, co z Greki na nawach przybywał? Tak więc wszedł między Trojan i był niepoznany — Jam go jedna poznała mimo tej odmiany; Ciągnę z niego — na próżno! Wykręty miał chytre"
Odyseja|" Lecz gdy w łaźni go skąpię i oliwą wytrę, Szaty dam i przysięgnę na wszystkie świętości, Nie pierw rozgłosić w mieście o jego bytności, Póki nie wróci do naw i namiotów greckich — Dopiero mi się zwierzył z zamiarów zdradzieckich"
Odyseja|" Potem łbów on trojańskich siła z karku zrzucił I dostawszy języka, cało do swych wrócił"
Odyseja|" W Ilijonie płacz niewiast rozległ się żałośny, Tylko jam się cieszyła — bo już mi nieznośny Stał się pobyt wśród cudzych; płakałam jak dziecię Po domu; złorzeczyłam samej Afrodycie, Że mnie od swoich w obcą zagnała tu stronę, Matkę córce, mężowi z łoża biorąc żonę; A mąż ten i rozumem, i kształtem wyborny!”     Na to jej Menelaos rzekł płowokędziorny: „Zaprawdę, powieść twoja, Heleno, jest szczera"
Odyseja|" Znało się niejednego w życiu bohatera Czyny i myśl — po świecie daleko bywałem — Lecz takiego, jak on był, nigdy nie spotkałem Męża, który by nosił serce tak niezłomne"
Odyseja|" Dość, gdy niebezpieczeństwa i śmiałość przypomnę, Kiedyśmy wszyscy wodze w koniu wydrążonym Siedzieli, jak wiszący grom nad Ilijonem"
Odyseja|" Wtedy tyś przyszła"
Odyseja|" Pewnie zły duch ci to szeptał, Co chciał, żeby Trojanin pobił nas i zdeptał"
Odyseja|" Przyszłaś — Deifob przyszedł, pomnę, z tobą społem: Trzykroć naszą kryjówkę obeszliście kołem; Macałaś, wyzywałaś różnymi imiony Wodzów greckich, udając głos każdego żony"
Odyseja|" W środku konia jam siedział, Tydyd, Odys trzeci; Wtem słyszymy, a z zewnątrz twój głos nas doleci"
Odyseja|" Obaśmy się zerwali, wyskoczyć gotowi Z tej kryjówki i boki rozsadzić koniowi Lub odezwać się na głos, lecz Odys nas wstrzymał; Pohamował i innych, choć ten, ów się zżymał… Antiklos tylko gwałtem chciał dać znak o sobie, Lecz Odys go pochwycił zaraz w bary obie, Gębę zatkał… Przytomność ta nas ocaliła"
Odyseja|" Szczęściem Atene z miejsc tych cię uprowadziła”"
Odyseja|"     Jemu na to Telemach z odpowiedzią śpieszy: „Atrydo Menelaju, boski wodzu rzeszy! Tym przykrzej, że mąż taki, chociaż w piersi nosił Z spiżu serce, od śmierci on się nie wyprosił! Lecz czas nam do łożnicy, spoczynek już zda się: A pokrzepienie w samym znajdziemy wywczasie”"
Odyseja|"     To rzekł"
Odyseja|" Helena zwoła swoje służebnice; Każe w przysionku wnosić wspaniałe łożnice, Purpurowe podściółki, znów kobierce dziane, I do przykrycia płaszcze sposobić wełniane"
Odyseja|" One wyszły, trzymając płonące pochodnie, I zwinęły się żwawo, ścieląc im wygodnie"
Odyseja|" Keryks zaś Telemacha i syna Nestora Odprowadził, i spali tam w przysionku dwora"
Odyseja|" Zaś Atryda spał wewnątrz zamkowych pokoi Przy najpiękniejszej z niewiast, przy Helenie swojej"
Odyseja|"     Gdy na niebie różane zbudziły się zorze, Grzmigłos Menelaj naraz porzucił swe łoże"
Odyseja|" Wdział szaty, a przez ramię zawiesił miecz srogi, A i w kształtne postoły opiął jasne nogi; I wyszedłszy z swych komnat, piękny jak bóg który, Usiadł przy Telemachu i pytał go z góry: „Po co, powiedz, przybyłeś w te odległe strony Przez morskich wód obszary, do Lakedajmony? W sprawie ludu, czy swojej przybyłeś? Mów szczerze!”     Więc roztropny młodzieniec po nim głos zabierze: „Atrydo Menelaju, władco ludów boski! Przyszedłem tu o ojcu pozbierać pogłoski"
Odyseja|" Dobytek mój zniszczony, spustoszone łany, Wrażych gości dom pełen, biją mi barany, Biją kozy, rżną stada ciężkonogich byków Te gachy mojej matki, hurma najezdników"
Odyseja|" Przeto błagam cię, nisko do kolan się kłonię: Powiedz mi, co o ojca mojego wiesz zgonie? Byłżeś świadkiem? Czy jaki mówił ci wędrowiec? On się rodził, by cierpiał, wiem ja to — lecz powiedz Po prostu, bez ogródki, jak widziały oczy"
Odyseja|" Błagam cię! Jeśli kiedy do usług ochoczy Ojciec mój ci usłużył czynem albo mową Pod Troją, gdzie i głodno było, i niezdrowo, W imię zasług zaklinam, powiedz wszystko wiernie”"
Odyseja|"     Na to rzekł Menelaos, wzruszon niepomiernie: „O bogi! Czyżby w łoże bohatera tacy Wedrzeć się mieli tchórze podli i ladacy?! Podobnie w lwiej komyszy, jeśli złoży łania Parę młodych, co ledwo nawykły do ssania, A sama w góry pójdzie na bujne pastwisko, Lew tymczasem wróciwszy w swoje legowisko Z obudwóch tych jelonków zrobi parę łyków — To samo od Odysa spotka tych nędzników! Czej mu kiedyś Zeus-ojciec, Atene, Apollo, W tej postaci jak niegdyś na Lesbie pozwolą Stanąć, gdy szedł w zapaśny bój z Filomelidem I Achiwom dał triumf, jego zgniótł ze wstydem — Niechby się w tej postaci przed gachami zjawił"
Odyseja|" Odsądziłby od żony i wszystkich podławił"
Odyseja|" To zaś, o co mnie pytać przyszedłeś na dobie, Bez ogródki, jak było, wręcz opowiem tobie, Wszystko, co boski staruch kiedyś mi powiedział"
Odyseja|" Nic z tego nie zataję, wszystko będziesz wiedział"
Odyseja|" W Egipcie tam, acz bardzo do domu się rwałem, Bogi mnie zahaczyły za to, że nie dałem Powinnych ofiar"
Odyseja|" Źle jest bogów ważyć lekko! Tam wśród morza ostrówek leży, niedaleko Od ujścia rzeki, Faros ludzie go nazwali; Od rzeki leży na dzień żeglugi, nie dalej, Zwłaszcza gdy wiatr pomyślny żegludze tej sprzyja"
Odyseja|" Jest tam przystań, i żaden okręt jej nie mija, By nabrać świeżej wody i dalej pruć fale"
Odyseja|" W przystani tej dwadzieścia stałem dni, gdyż wcale Wiatru dobrego-m nie miał, by puścić okręty I przerzynać się nimi przez morskie odmęty"
Odyseja|" Wnet by nam było jadła i serca nie stało, Aż z bóstw jedno z tej cieśni nas wyratowało"
Odyseja|" Była to Ejdotea, córka Proteusza, Władcy mórz, którą widok nędzy mojej wzrusza"
Odyseja|" Ona, gdym się raz odbił od mego narodu, Co rozległ się po wyspie, trapiony od głodu, Szukać jadła lub ryby na wędę tam łowić — Ona zbliży się do mnie, by wdzięcznie pozdrowić, I rzekła"
Odyseja|" — Jestżeś dziecko czy człek lekkomyślny, Czy też leniuch już taki, aby na umyślny Głód się skazać i nie móc rzucić wyspy nagiej, Nim twoich ludzi reszta odbieży odwagi? — Na to jam odpowiedział w tych słowach bogini: — Jeśliś bóstwem, niech twoja mądrość mnie nie wini, Bo tu z chęci nie siedzę i pewnie bym śpieszył, Gdybym był względem bogów coś tam nie nagrzeszył"
Odyseja|" Przeto mów — nieśmiertelnym tajnego nic nie ma — Który bóg na tej wyspie w uwięzi mnie trzyma, I w jaki sposób mógłbym odpłynąć do domu? — Tom rzekł; ona pochwyci prędko: — Jeśli komu, Li tobie, cudzoziemcze, prawdę całą powiem: Tu włada morski staruch nad onym ostrowiem, Proteusz, bóg egipski, co morskich wód łona Zna wszystkie, najwierniejszy sługa Posejdona"
Odyseja|" Choć mój ojciec, rzecz skrytą o nim ci udzielę: Dostań go w swoje ręce przez pewne fortele, A on ci wskaże drogę, da środki niechybne, Byś mógł doma powrócić przez te szlaki rybne… Przy tym wielkie u Zeusa ma on zachowanie"
Odyseja|" Gdybyś go chciał zapytać, wywróżyć ci w stanie, Co złego lub dobrego zaszło w twoim gnieździe, Kiedyś tu do nas w swojej zapędził się jeździe"
Odyseja|"     To rzekłszy, odpowiedzi mojej pilnie słucha; Więc mówię: — Wskaż, jak złapać morskiego starucha, Aby się nie wyśliznął, widząc mnie z daleka"
Odyseja|" Niełatwo da się bożek pochwycić przez człeka"
Odyseja|" — Tak mówiłem; boginka zaś odpowiedziała: Gościu mój! Tobie prawda należy się cała; Więc gdy słońce w południe szczyt nieba dogoni, Niemylnie bożek morski wypływa z wód toni, Pod wiatru tchnieniem odzian w bałwan skędzierzony, I spać idzie w pieczarze w skale wydrążonej; Plemię zaś Halosydny, rój pletwistych foków, Z wód wyszedłszy zalega z obu jego boków I morskimi wyziewy zasmradza powietrze"
Odyseja|" Ja cię tam zaprowadzę, skoro świt się przetrze, I umieszczę wraz z nimi"
Odyseja|" Teraz rzeczą twoją Trzech z okrętów wziąć chłopów, co się nic nie boją, Bo ten staruch fortele ma zadziwiające: Naprzód idzie rachować foki w rząd leżące, A gdy je tak obejrzał i zliczył piątkami, Sam kładzie się jak pastuch pomiędzy owcami"
Odyseja|" Jakoż gdy obaczycie, że usnął na dobre, Powstać, w bary go schwycić żylaste i chrobre I dzierżeć! On się będzie wymykał na próżno — Bo czarownik, przywdzieje na się postać różną: Co na ziemi, co w wodzie lub co w ogniu żyje — Śmiało tylko, a cisnąć, chociaż jak się wije! Lecz gdy do was zagada w postaci tej samej Jak leżał snem zmorzony w głębi onej jamy, Wtedy puszczaj starucha, bo już się ukorzy, I pytaj: który z bogów na ciebie się sroży I jak przez rybne szlaki wrócisz w swoje strony? —     To powiedziawszy, w bałwan wskoczyła spiętrzony, Ja zaś na brzeg piaszczysty szedłem, gdziem miał łodzie, I tysiąc dziwnych myśli duszę mi przebodzie"
Odyseja|" Gdym stanął przy mych nawach, tam, u wód zwierciadła, Nastąpiła wieczerza; wonna noc zapadła I na szumiącym brzegu legliśmy pokotem"
Odyseja|" A gdy poranna Zorza zbudziła się potem, Chodziłem wzdłuż wybrzeża nad morską roztoczą I modliłem się bogom"
Odyseja|" Z moich — trzech ochoczo Poszło za mną, a każdy zuch wielki i cięty"
Odyseja|" Tymczasem Ejdotea pornąwszy odmęty Morskie wyniosła stamtąd cztery focze skóry Świeżo zdjęte; zasadzkę obmyśliła z góry; I dla każdego dołek wygrzebawszy w piasku, Siadła nas oczekując"
Odyseja| Zszedłem ją o brzasku
Odyseja|" Ona w doły nas kładzie i skórą okrywa"
Odyseja|" Czatujemy — lecz męka była to straszliwa! Bo z fok tłustych okropnie dusił tran smrodliwy: W sąsiedztwie tych potworów nie dotrwa nikt żywy! Lecz boginka sposobik znalazła w potrzebie: Dała wąchać ambrozję używaną w niebie; Jej wonie brzydki wyziew zupełnie rozwiały; I w cierpliwym czekaniu przeszedł ranek cały"
Odyseja|" Tymczasem stada foków wyłaziły z wody I rzędem na wybrzeżu kładły się jak kłody"
Odyseja|" W południe boski staruch z ciemnych wód łożyska Wyszedł, policzył foki, obejrzał je z bliska"
Odyseja|" Nas również za potwory liczył, a o zdradzie Nic się nie domyślając, obok fok się kładzie"
Odyseja|" Naraz rwiemy się z wrzaskiem; opasujem śmiele Bożka ramiona"
Odyseja|" Lecz on ma swoje fortele: Najprzód lew się zeń zrobił grzywiasty, a z tego W rysia się zmienił, w dzika, w smoka skrzydlatego, Już drzewem w obłok strzelił, już jak woda płynął"
Odyseja|" Dzierżym go, bo ramieniem każdy go owinął, Aż i zdał się nareszcie, choć miał takie czary, I zapytał mnie, głosem zwyczajnym, ten stary: — Który ci to poradził z niebian, mój Atrydzie, Żebyś mnie wziął podstępem? Mów, o co ci idzie? —     To rzekł staruch — jam na to jemu odpowiedział: — Kryjesz się niepotrzebnie, jakbyś sam nie wiedział, Że tak długo na wyspie siedzę tu bezludnej, Głowę tracąc, by z matni wydobyć się trudnej"
Odyseja|" Przeto mów, nieśmiertelnym każda rzecz wiadoma: Jak przez rybny gościniec mógłbym wrócić doma? —     Powiedziałem — i on też z odpowiedzią śpieszył: — Nie wiesz-li, żeś Zeusowi i bogom nagrzeszył, Skąpiąc im hekatomby na samym odjeździe, Byś rychło i szczęśliwie stanął w własnym gnieździe? Póty bowiem nie ujrzysz — wyrok niecofniony — Ni rodziny, ni domu, ni kochanej żony, Póki w Egipt nie wrócisz i nad brzegiem rzeki Nie zjednasz hekatombą u bogów opieki, U bogów tych tam w niebie; błagaj je obiatą, Oni podróż pomyślną morzem dadzą-ć za to"
Odyseja|" —     Staruch skończył, mnie serce aż krajał ból srogi, Gdy mi kazał się wracać do Egiptu z drogi Tak daleko i morzem takim niebezpiecznym! Jednak w mej odpowiedzi nie byłem mu sprzecznym: — Dobrze, mój starcze, woli twojej się dogodzi, Tylko mów czystą prawdę, bo o nią mi chodzi: Mów, czy wszyscy Achiwi bez szwanku wrócili, Ci, których my z Nestorem w Troi zostawili, Czy też umarł z nich który czasu tej żeglugi, Czy wśród swoich, gdy wrócił z tej wojny tak długiej? —     To rzekłem, a w odpowiedź takiem słowa schwytał: — Czemu mnie o to pytasz? Lepiej byś nie pytał, Żebym, co wiem, wygadał; bo gdy ci odsłonię, I łzami się zalejesz, i załamiesz dłonie"
Odyseja|" Słuchaj! Wielu z nich żyje, wielu już ubyło: I tak, dwóch, co knemidnym Grekom hetmaniło, Śmierć znalazło w powrocie; ty staczałeś bitwy"
Odyseja|" Jeden gdzieś tam odprawia znów morskie gonitwy, Ajas z swymi okręty dno morskie zgruntował"
Odyseja|" Zrazu wprawdzie Posejdon rozbitka ratował Z toni morskich w pobliżu gyrejskiej opoki, I na wrogu Pallady może by wyroki Straszne się nie spełniły, gdyby w chełpie swojej Nie był bogom nabluźnił, że się ich nie boi"
Odyseja|" Lecz Posejdon usłyszał bluźnierstwo pyszałka; W srogą pięść schwycił trójząb, i spadła ta pałka Na skałę Gyry, która pękła w dwa kawały: Pół zostało, pół drugie odszczypanej skały Runęło wraz z Ajasem, który bluźnił niebu; Wzburzony go ocean schłonął bez pogrzebu"
Odyseja|" Tak skończył Ajas, wodą zalawszy się słoną"
Odyseja|" Twój brat przed tej bogini mstą nienasyconą Uszedł wprawdzie na sudnach, broniła go Hera, Lecz gdy już do przylądka Malei dociera, Porwała go wichura i niosła z okręty Jęczącego, daleko, w wielkich mórz odmęty, Ku wybrzeżom, gdzie Thyest żył czasy dawnymi, Potem Ajgist, syn jego — w ostatni krańc ziemi"
Odyseja|" Tu już myślał, że jego nieszczęścia się skończą, Gdyż bóstwa odwróciły wicher, a on rączo Gnał do dom"
Odyseja|" Oj, radośnież na ziemię ojczystą Wyskoczył, ucałował, skropił łzą rzęsistą, I poił się widokiem znanej okolicy"
Odyseja|" Aż wtem stróż go dopatrzył z wysokiej strażnicy, Gdzie go Ajgist osadził, dwa talenty w złocie Przyrzekł, gdy o Atrydy da mu znać powrocie, I rok cały wartował, by niespodziewanie Nie wpadł, bo byłby sprawił wielkie krwi rozlanie"
Odyseja|" Jakoż pobiegł na zamek, dał znać Ajgistowi; Ten fortelem Atrydę sprzątnąć postanowi: Dwudziestu chłopów dobrał, ukrył w głębi dworu, A gody kazał sprawić sute, dla pozoru; Sam zaś Agamemnona i konno, i woźno Jechał witać, zasadzkę uknuwszy nań groźną"
Odyseja|" Więc gościa tak ufnego w dom zaprosił sobie I z nim godując, zarznął jak wołu przy żłobie"
Odyseja|" Nikt z ludzi Atrydowych nie wyszedł tam cało, Nikt z Ajgistowych; wszystko się wymordowało"
Odyseja|" —     Skończył, a we mnie serce pękało na ćwierci"
Odyseja|" Siadłem, głośno szlochając i wzywając śmierci Jak zbawienia; Heliosa nie znosiłem blasku"
Odyseja|" A gdym się tak wypłakał, ból wytarzał w piasku, Znowu do mnie przemówił ów staruch wróżebny: — Pohamuj łzy, Atrydo; ten płacz niepotrzebny, Doli swej nie naprawisz łzami"
Odyseja|" Raczej siły Zbierz, byś prędzej powrócił do ojczyzny miłej"
Odyseja|" Może zbójcę zastaniesz, a może już katem Stał się dla niego Orest; pogrzebiesz go zatem"
Odyseja|" —     Tak gdy mówił, męskiego w pierś wpędził mi ducha"
Odyseja|" I w serce bólem strute wstąpiła otucha, Żem pytał, chcąc co więcej usłyszeć od niego: — Już wiem, co dwóch spotkało; jakiż los trzeciego? Czy go żywcem na morskim pustkowiu kto trzyma? Nie taj mi smutnej prawdy"
Odyseja|" Mów, czy go już nie ma? —     To rzekłem, a z ust starca wyszła mowa taka: — Trzeci to syn Laerta, gniazdem mu Itaka"
Odyseja|" Widziałem go na jednej wyspie; płakał rzewnie Tam, u nimfy Kalypsy; nie puszcza go pewnie Ta pani, choć po domu w tęsknicy się skwarzy, Bo na pustce tej nie ma łodzi ni wioślarzy, Żeby się przez fal grzbiety mógł dostać do siebie"
Odyseja|" Lecz, Menelaju, Zeusa kochanku, dla ciebie Śmierci wyroku nie ma w Argos koniorodnym"
Odyseja|" Bogowie cię siedliskiem kiedyś uczczą godnym: Poślą na kraniec ziemi, w Elizejskie Pola, Gdzie rudy Radamantys mieszka"
Odyseja|" Tam cię dola Czeka błoga: bo życie lekko tam upływa, Nigdy śniegu, zamieci, nawałnic nie bywa; Ciągle miły tam Zefir dmucha od zachodu, Ocean go posyła; w skwar użycza chłodu"
Odyseja|" Tam pójdziesz, bo Helena jest małżonką twoją; O ciebie, zięciu Zeusa, bogi bardzo stoją"
Odyseja|" —     To rzekłszy wraz się rzucił w szumiące głębiny, A ja szedłem do łodzi z garstką mej drużyny"
Odyseja|" Po drodze myśli grały w wzburzonej mi duszy, A gdym przyszedł, gdzie stała łódź moja na suszy, Zgotowano wieczerzę; noc zapadła potem, I spać my polegali na brzegu pokotem"
Odyseja|"     Nazajutrz, gdy rumiane zbudziły się zorze, Jęli my się spychania naw na święte morze; Nuż maszty wbijać, żagle rozpinać na nawach — Sami wreszcie w nie wszedłszy, rzędami na ławach Usiądziem, w sine nurty bijemy wiosłami"
Odyseja|" Tak do rzeki Ajgyptos syconej deszczami Przypłynąwszy, złożyłem stuwolną ofiarę I bogi-m zbłagał, co mnie skazały na karę; Nareszcie pamięć brata uczciłem mogiłą"
Odyseja|" Tego więc dopełniwszy, miałem odtąd miłą Drogę do dom; bo wiatry pomyślne mi wiały I szybko do ojczyzny żagle nasze gnały"
Odyseja|"     Ty zaś na moim dworze baw jeszcze w gościnie, Póki dni jedenaście, dwanaście nie minie; Wtedy sam cię odeślę, uczczę podarunkiem, Dam toczony rydwanik, trzy konie z rynsztunkiem, Przy tym misterną czaszę, byś z niej obiatował Bogom, a o mnie pamięć stateczną zachował”"
Odyseja|"     Na to mu tak roztropny młodzian odpowiedział: „Nie nalegaj, Atrydo, bym dłużej tu siedział! Zaprawdę, i rok cały przesiedziałbym chętnie Bez tęsknoty do domu, tak mi tu ponętnie Słuchać twych pogawędek i różnych powieści, Że radość stąd zaledwie w sercu się pomieści"
Odyseja|" Lecz moi towarzysze, których-em zostawił W Pylos, stęskniliby się, gdybym dłużej bawił"
Odyseja|" Co zaś do upominku, przyjmę jaki taki I schowam; jedno nie wiem, po co do Itaki Brałbym konie; twych stajen są one okrasą, Tu w równiach potrzebniejsze i dobrze się pasą Na koniczu, ostryżu, orkiszu, pszenicy, Na wąsatych jęczmionach, gdy w mojej ziemicy Nie ma ni takich równin, ni pastewnych błoni; Itaka dla kóz tylko, nie dla chowu koni"
Odyseja|" Jednak ją lubię; zgoła na żadnym ostrowie Chów koni, dla łąk braku i dróg, nie odpowie: Z wszystkich najmniej skalista Itaka”"
Odyseja|" Gdy skończył, Grzmigłos Menelaj uśmiech do swych słów dołączył I mówił gładząc ręką młodzieńca po głowie: w „Dobra krew w tobie, chłopcze; znać to w każdym słowie"
Odyseja|" Podarunki ci zmienię chętnie; stać mnie na to: W mym skarbcu jest wszystkiego suto i bogato, Łatwo się najpiękniejszy podarek wybierze"
Odyseja|" Myślę o tym misternej roboty kraterze Z srebra kutym z obwódką złotą — sławnym dziele Hefajsta"
Odyseja|" Król Sydonu lat temu już wiele Fajdim mi go darował, gdy czasu podróży Wstąpiłem doń w gościnę — niechże tobie służy”"
Odyseja|" Tak tam obaj gwarzyli z sobą"
Odyseja|"                              A tymczasem Przed zamkiem Odysowym gachowie z hałasem Zabawiali się, kręgi ciskając i groty Na majdanie, gdzie często broili pustoty"
Odyseja|" Zaś Antinoj, Eurymach, jak bożkowie jacy Siedzieli, wodze gachów, najtężsi junacy"
Odyseja|"     Wtem Noemon, syn Fronia, przystąpił k'siedzącym, Zagabnął Antinoja słowem pytającym: „Czy wiesz co, Antinoju, lub nie wiesz nic o tem, Kiedy z Pylos Telemach będzie tu z powrotem? Wziął mi łódź, a łódź teraz mnie samemu zda się, Bo mam jechać na łąki w Elis, gdzie się pasie Moich dwanaście klaczy z mulnymi źrebaki; Jednego z nich sprowadzić chciałem do Itaki”,     Ci zdumieli się słysząc, że w Pylos Nelejskie Odprawił się Telemach — pewni, że go wiejskie Zatrzymują uciechy wśród trzód i pasterzy! Na to Antinoj, chociaż wieści tej nie wierzy: „Mów prawdę: kiedy odbił? Skąd wziął towarzyszy? Czy ochotników, dworską czeladź, czy przybyszy Nabrał na tę wyprawę tak zręcznie ukrytą? Opowiedz z szczegółami, wiedzieć trzeba mi to"
Odyseja|" A czy biorąc od ciebie statek gwałtu użył? Czy dobrowolnie dałeś, kiedy cię odurzył?”     Na to Noemon tak mu całą rzecz tłumaczy: „Sam łódź dałem i nikt by nie zrobił inaczej, Proszony od człowieka będącego w smutku; Trudno jest taką prośbę zostawić bez skutku"
Odyseja|" Poszli też z nim najtęższe zuchy naszej młodzi; Nad wszystkimi jest sternik Mentor — on dowodzi Okrętem lub bóg jaki, bo miał bożka postać"
Odyseja|" Lecz dziw mi, kędy mógł on nazad się tu dostać, Odpłynąwszy do Pylos? Jam go spotkał wczora”"
Odyseja|"     To rzekł i w dom ojcowski powrócił"
Odyseja|"                         Jak zmora Gniew siadł na butnych duszach obu zalotników"
Odyseja|" Wraz kazali zaniechać igraszek i krzyków Gachom, których zwoławszy posadzili wkoło"
Odyseja|" Antinoj, syn Eupejta, rzekł im niewesoło: „Przebóg! Wielkiego dzieła dokonał zuchwale Telemach, bo odjechał"
Odyseja|" Nie marzyłem wcale, By ten zamiar się udał"
Odyseja|" Uszedł — zażartował! Dzieciuch ma okręt; młódź nam najtęższą zwerbował! Brońże nas, Zeusie! Wzmógł się i zacznie nas trapić; Ale nim nas podepce, daj mu pierwej skapieć! Lecz łodzi mi potrzeba z dwudziestoma chwaty: Będzie wracał — ja sam się wyprawię na czaty, Stanę między Itaką a Samos, w przesmyku; Za to szukanie ojca zapłacisz, młodziku!”     Jego mowie przyklasło gachów zgromadzenie I rzuciło się tłumem w zamkowe podsienie"
Odyseja|" Prędko do Penelopy doszły te posłuchy, Jakie tam zdrady knuli w skrytości złe duchy"
Odyseja|" Wydał ich Medon, keryks, który był za ścianą, Gdy na dziedzińcu o tej zdradzie rozmawiano"
Odyseja|" Wraz też wieść tę chwyciwszy zaniósł do królowej"
Odyseja|" Ona, gdy próg przestąpił, zagabła go słowy: „Keryksie, z czymże pyszni ślą cię tu junacy: Czy z rozkazem do niewiast Odysa, by pracy Zaniechały, a dla nich warzyły wieczerzę? O, niech się już ta zgraja nigdy tu nie zbierze I niech już kęs ostatni nasyci te gardła"
Odyseja|" Wszak codzienna hulanka do reszty pożarła, Co tylko miał Telemach! Któż za lat dziecinnych Nie słyszał z was od ojców, albo i od innych, Jak Odysej dla ludu był wylanym zawsze; Że jak czyny, tak słowa miał dlań najłaskawsze I nikogo nie skrzywdził; choć królów rozkoszą, Gdy jednych w proch ścierają, drugich z prochu wznoszą"
Odyseja|" Lecz mój Odys za ślepym nie szedł urojeniem"
Odyseja|" Tylko u was niedobrze dzieje się z sumieniem, Gdy za tyle dobrodziejstw niewdzięczność zapłatą”"
Odyseja|"     Cny i roztropny Medon rzekł pani swej na to: „Królowo! Zło to wielkie, lecz może być gorzej"
Odyseja|" Do gorszego ta zgraja gachów się przyłoży, Knując spiski; niech Zeus nas od tego zachowa! Od nich w niebezpieczeństwie syna twego głowa Może popaść w powrocie, gdyż powiem otwarcie, Że do Pylos pojechał, a miał być i w Sparcie, By się zwiedzieć o ojcu”"
Odyseja|"                         Rzekł — a pod nią nogi Zatrzęsły się, drży serce, usta ściął ból srogi, We łzach oczy pływały — co słowo, to łkała, Aż w końcu ochłonąwszy tak mu powiedziała:     „Mów, Medonie, i na co jemu te podróże? Co go zmusza na okręt wsiadać, krajać duże Obszary tymi końmi, co fal depcą grzbiety — By nawet imię zgasło z nim razem, niestety!”     Odrzekł jej na to Medon, ów keryks roztropny: „Nie wiem, czy bóg go natchnął, czy sam był pochopny Do jazdy, by się zwiedzieć o ojcu w Pylosie, Znaleźć go, lub o jego wiecznie zwątpić losie”"
Odyseja|"     To rzekłszy, w Odysowe pośpieszył mieszkanie"
Odyseja|" Królową smutek przygniótł, że nie jest już w stanie Ani usiąść na krzesłach — w izbie ich niemało — Tylko upaść na progu na poły omdlałą I zawodzącą płaczem"
Odyseja|" Dokoła niej panny Zbiegły się zewsząd, wszczęły lament nieustanny Wszystkie, co w domu służą, młode i podżyłe"
Odyseja|" A Penelopa rzekła łkając: „Panny miłe! Wiecie wy, że mnie jedną w świecie z niewiast mnóstwa Wybrały na ofiarę nieszczęść same bóstwa"
Odyseja|" Naprzód stradałam męża"
Odyseja|" Lew to był prawdziwy, Każdą cnotą górował nad wszystkie Achiwy"
Odyseja|" Teraz mi jedynaka wicher porwał z domu, Bez sławy — i odjechał matkę po kryjomu"
Odyseja|" Nieszczęsne! Czy mogłyście mieć serce ze skały I nie zbudzić mnie ze snu, kiedyście wiedziały, Że syn mój w noc odpływa na czarnym okręcie? Gdybym była odgadła takie przedsięwzięcie, Jego serce łzom matki by się nie oparło — Zostałby — lub odjechał w domu mnie umarłą"
Odyseja|" A teraz mi starego sługi wołać żwawo, Doliosa, co go ojciec dał mi był z wyprawą"
Odyseja|" Dziś pilnuje on sadu; niech śpiesznie doniesie Laertowi o wszystkim, co u nas dzieje się"
Odyseja|" Może on nam da radę jaką w tej niedoli, Przemową ich powściągnie od onej swawoli Spikniętej tak na niego jak Odysa plemię”"
Odyseja|" Na to jej Eurykleja niańka: „Zabij-że mnie, O córko! — rzekła — mieczem wywlecz ze mnie duszę, Lub zostaw żywą"
Odyseja| Wszystko powiedzieć ci muszę
Odyseja|" Wiedziałam o odjeździe, wina i żywności Dałam w drogę, przysięgłam na wszystkie świętości Wpierw nie pisnąć ci, aże dwanaście dni minie; Chyba byś zatęskniła bardzo po twym synie, Lub kto zdradził wyjazdu jego tajemnicę"
Odyseja|" Bo on nie chciał, byś ciągłą łzą szpeciła lice"
Odyseja|" Teraz radzęć, weź kąpiel, oblecz białe szaty I z pannami do górnej udaj się komnaty"
Odyseja|" Tam pomódl się do córy wielkiego Diosa"
Odyseja|" Ona mu z głowy strącić nie da ani włosa, Byleś smutnego starca nie smuciła bardziej"
Odyseja|" Bogi na Arkejsjada ród nie są tak twardzi; Przyjdzie taki, co gmachu tego szczyt podeprze, I na te żyzne łany przyjdą czasy lepsze”"
Odyseja|"     Ta mowa żal jej koi, z łez osusza oczy, Królowa po kąpieli w białe się obłóczy Szaty"
Odyseja|" Idzie do komnat, grono niewiast przy niej — Święty jęczmień ma w króbce — modli się bogini: „Córo egidowładcy, usłysz mnie, niezłomna! Niegdyś w tym samym zamku mąż mój — czyś niepomna Jak żertwował ci tłuste woły i barany! Pomnij to i nie dopuść, by ginął kochany Syn mój — natomiast zetrzyj gachy darmozjady!”     Mówiąc szlochała; płacz jej doszedł do Pallady"
Odyseja|"     Tymczasem gachy w izbie wszczęli zgiełk okrutny, A któryś z tej gawiedzi krzyknął, młokos butny: „Snadź się już do wesela sposobi królowa, A nie wie, że na gardło synaczka jej zmowa”"
Odyseja|"     Tak gwarzyli nie wiedząc, co tam bóg przeznaczy; Wtem Antinoj przemówił do rzeszy junaczej: „Powstrzymajcie języki wasze, o szaleni! Nie wiecież, że tu w domu możem być zdradzeni? Milczkiem stąd się wynosić i brać się do dzieła, Na które jednogłośna zgoda już stanęła”"
Odyseja|"     Rzekł — i dwudziestu chłopów najtęższych wybierze, Z nimi szedł do okrętu na morskie wybrzeże, A tam zepchnąwszy okręt, gdzie głębsze odmiały, Wbili maszt, pociągnęli w górę żagiel biały; W pochwy skórzane wioseł nawlekli rząd długi; Różnych oręży zwinne naniosły im sługi"
Odyseja|" A gdy okręt już gotów, Antinoj z drużyną Wsiadł nań; zjedli wieczerzę, a w nocy odpłyną…     Penelopa w komnatach górnych jak tam padła W rozżaleniu, tak nie chce napitku ni jadła, Tylko wciąż o niewinnym przemyśliwa synie: Czy ujdzie śmierci? Czy też od gachów on zginie? Jak lew w tłum ludzi wpadłszy rzuca się z rozpaczą Tam i sam, a tu łowcę zewsząd go osaczą… Tak jej myśl się rzucała, póki w snu ramiona Nie padła, od wewnętrznych trwóg wyswobodzona"
Odyseja|"     Teraz się Atenaja wzięła myśli nowej"
Odyseja|" Stwarza widmo podobne córce Ikariowej Iftimie, i tej samej, co ona, piękności, Której mąż Eumelos miał swe posiadłości Blisko Feraj"
Odyseja|" Bogini postać tę udaną Śle na Penelopeję spłakaną, znękaną, Aby łzy jej otarła, zdjęła ból kamienny"
Odyseja|" Widmo wemkło się szparką zasuwki rzemiennej, Stanęło u głów śpiącej i tak szepce z bliska: „Ty śpisz, Penelopejo, a serce ból ściska"
Odyseja|" Wierz mi — nie chcą w rozkoszach żyjący niebianie Twoich łez i żałoby"
Odyseja|" Syn twój wkrótce stanie Tu w domu"
Odyseja| Wszak on bogom nie zawinił niczym”
Odyseja|"     Penelopeja marom wyrwana zwodniczym, Co ją snem kołysały, rzekła jak na jawie: „Siostro, skąd tu się wzięłaś? Nie pamiętam prawie, Kiedy byłaś w mym domu"
Odyseja|" Mieszkam tak daleko! A teraz mi powstrzymać każesz łzy, co cieką, Jęk stłumić, chociaż boleść duszę mi rozdziera"
Odyseja|" I to mnie, co straciłam męża, bohatera, Lwie serce, górujące cnotą ponad Greki"
Odyseja|" Mnie, kiedy mój jedynak, dziecko bez opieki, Dom opuszcza i leci w świat nie znany sobie! W cięższej niż po Odysie widzisz mnie żałobie Po tym chłopcu, tak strach mi, aby tam co złego Wśród obcych lub na morzu nie spadło na niego, Bo źli ludzie czyhają i zabić gotowi Na drodze, kiedy wracać będzie ku domowi”"
Odyseja|" Na to odpowiedziało blade widmo siostry: „Ukój się, ja ci wyrwę z serca kolec ostry"
Odyseja|" Twój syn ma towarzyszkę, a takiej, jak ona, Zazdrościłby niejeden, bo niezwyciężona"
Odyseja|" Jest nią Pallas, twych cierpień ona się lituje, Posłała mnie do ciebie i to ci zwiastuję”"
Odyseja|"     Na to jej Penelopa tę odpowiedź dała: „Jeśliś bóstwem, z boginią jeśliś rozmawiała, To mów mi co o losie biednego małżonka! Czy żyje? Czy ogląda jeszcze promień słonka? Lub nieboszczyk już poszedł do cieniów siedliska?”     Blade zaś widmo siostry te słowa jej ciska: „Tego mówić nie mogę, czy po świecie chodzi, Czy zmarł na dobre — próżna gadanina szkodzi”"
Odyseja|"     Rzekło widmo i szparą zasuwki jak tchnienie Wymkło się i rozwiało… A wtem i zbudzenie Przyszło na Penelopę"
Odyseja|" Zrywa się z pościeli Z wielką ulgą na sercu — bo już dzień się bieli — A sny o rannym doju zwykle są prorocze"
Odyseja|"     Gachy tymczasem krają wód morskich roztocze Na Telemacha głowę niosąc cios morderczy"
Odyseja|" — Jest tam skała na morzu, co w przesmyku sterczy, Dzielącym od itackiej wyspy Samos skalną; Zwie się Asteris"
Odyseja|" Przystań z obu stron ma walną, Gdzie żeglarze się chronić lubią skołatani"
Odyseja|" Owoż łódź gachów w tej tam skryła się przystani"
Odyseja|"    Pieśń piąta  Tratwa Odyseusza      Eos z łoża ślicznego Titona gdy wstała, Na bogów i na ludzi zdrój światła wylała, A na wiecu zasiedli niebianie zebrani, Śród nich Zeus, pan wszystkiego, wszyscy mu poddani"
Odyseja|" Atenie na myśl przyszły Odysa cierpienia, Ninie jeńca Kalypsy, i do zgromadzenia Rzekła:                         „Ojcze Kronidzie, wy bogowie inni! Odtąd króle na tronach już by nie powinni Być łagodni, łaskawi, dobrzy, sprawiedliwi, Lecz wściekli zapaleńcy, okrutni i mściwi, Kiedy już zapomniały o Odysie boskim Ludy, choć nimi rządził berłem tak ojcowskim"
Odyseja|" On na wyspie u nimfy Kalypsy tam siedzi, Jeńcem trzyman, i smutną dolą swą się biedzi; Do domu utęskniony, o powrocie marzy, A tam ani okrętów nie ma, ni wioślarzy, Co by go chcieli przewieźć przez morskich fal grzbiety"
Odyseja|" Teraz mu jedynaka zabić chcą, niestety, W drodze do domu; właśnie o ojcowskim losie Jeździł się dowiadywać w Sparcie i Pylosie”"
Odyseja|"     Odpowiedział jej na to Kronid chmurowładny: „Jakiż to z ust twych wyraz wymknął się nieskładny? Wszak sama uradziłaś, że gdy Odys wróci, Krwawym odwetem gachów zuchwalstwo ukróci"
Odyseja|" Raczej nad Telemachem czuwać ci należy, By bez szwanku dopłynął do swojej macierzy, A gachy z tej zasadzki wrócili jak zmyci”"
Odyseja|"     Potem się do Hermesa zwrócił i pochwyci: „Hermeju! O mój synu! Gończe doświadczony! Nieś nimfie pięknowłosej wyrok niecofniony, Że Odys wrócić musi, mąż wielki cierpieniem, Wrócić, nie wsparty boskim ni ludzkim ramieniem"
Odyseja|" Na tratwie wątłej, bity od wichru i prądu, W dni dwanaście do Scherii dostanie się lądu, Gdzie mieszka lud Feaków niebianom pokrewny: Tam go przyjmą jak bożka, a stamtąd już pewny Przewóz znajdzie okrętem na Itakę swoją, Tam miedzi, złota dadzą, w szaty go ustroją, Że bogatszy powróci, niż gdyby łup wzięty W Ilijonie do domu zawiózł był nietknięty"
Odyseja|" Ujrzy swe przyjacioły, zamek swój wysoki, Swoje pola ojczyste — bo tak chcą wyroki”"
Odyseja|"     Rzekł — a zwinny Hermejas wnet się puścił w czwały: Już sobie stopy opiął w niebiańskie sandały Złotolśniące; on nimi ponad wód rozlewem, Ponad lądów ogromem buja z wiatru wiewem"
Odyseja|" Wziął i posoch; posochem tym śmiertelnych oczy, Czyje chce, ze snu budzi albo też snem mroczy"
Odyseja|" Dzierżąc go, Argobójca szparkim sunął lotem, Na Pierii stanął — k'morzu spuszczając się potem, Szybował nad powierzchnią, podobien rybitwie, Co nad odmętem zatok, w ustawnej gonitwie Za rybkami, we fali nieraz skrzydło zmoczy: Tak i Hermejas bujał po wodnej roztoczy"
Odyseja|"     Do wyspy się zbliżając leżącej daleko, Z wód wychynął i lądem posuwał się lekko Aż do wielkiej pieczary, boginki siedliska, Kalypsy długowłosej, którą u ogniska Samą siedzącą zastał"
Odyseja|" Z dala już powiewek Niósł po wyspie zapachy od płonących drewek Żywicznych cedru"
Odyseja|" Głos jej wdzięczną brzmiał piosenką, Gdy chodząc wkoło krosien, suwała czółenko"
Odyseja|" Tę pieczarę maiły różnych drzew gaiki, To woniące cyprysy, topole, osiki; W ich liściach długoskrzydlny ptak nocą się skrywa: Sowa, krogulec, morska wrona też krzykliwa, Co tak rada się pluskać u przybrzeżnej wody"
Odyseja|" Wino rozkosznolistne pięło się na wschody Głazów sklepiennych, gronne zwieszając jagody"
Odyseja|" Z czterech krynic srebrzyste biegły tam poniki, To razem, to rozpierzchłe tam i sam w wężyki"
Odyseja|" Miękkie łąki się słały, przetykane kwiatem Fijołków i opichu"
Odyseja|" Na miejscu tu, na tem, Bóg nawet by się cieszył i stanął jak wryty"
Odyseja|" Toż i gończy Hermejas, widokiem podbity, Stanął i w one wszystkie wpatrywał się czary, A potem wszedł do pięknej sklepionej pieczary"
Odyseja|"     Poznała go bogini Kalypso od razu: Bóstwo nie zapomina twarzy i wyrazu Innego boga, choćby mieszkał gdzie najdalej"
Odyseja|" Lecz Odysa nie zastał"
Odyseja|" Odys tam się żali Siedząc nad brzegiem morza, gdzie zwykle siadywał; Darł serce westchnieniami, łzami się zalewał, Wzrok topiąc ciągle w morze pustynne przed sobą"
Odyseja|" Kalypso wraz się gościa zajęła osobą, W promienne krzesło sadzi i tak się odzywa: „Hermes, z złotym posochem bożek, tu przybywa! Gość taki! Po raz pierwszy zajrzał w me siedlisko! Mów, czego żądasz? Na twe usługi tu wszystko, Co tylko w mocy mojej lub co jest możliwe; Zbliż się tylko, przyjęcie znajdziesz tu życzliwe”"
Odyseja|"     Tak mówiła, trzymając przed bożkiem puchary Z ambrozją, do niej miesza różowe nektary"
Odyseja|" A on jadł i popijał, Zeusowy ten goniec"
Odyseja|" Gdy już głód swój nasycił, skrzepiony, na koniec Mówił do niej te słowa:                         „Po co tu przychodzę, Bogini, pytasz boga? Woli twej dogodzę I o całej tej sprawie zdam rachunek czysty: Z Zeusa rozkazu jestem, więc nie osobisty Cel mnie przygnał"
Odyseja|" Bo któżby na pustynię wodną Puszczał się, gdzie miast nie ma, co by boga godną Umiały czcić obiatą lub świetnym stuwołem? Zresztą wiesz, że i bogi muszą kornym czołem Bić przed piorunnym Zeusem, pełnić rozkaz jego"
Odyseja|" Zeus mi rzekł, że u siebie masz najbiedniejszego Z tych herojów, co dziesięć lat burzyli Troję, A w dziesiątym, gdy z łupem wracali już w swoje Siedziby, tak zgniewali Atenę, że wściekła Wciąż ich w podróży wichrem i burzami siekła"
Odyseja|" Owóż gdy utonęło wszystko, co z nim było, On ocalał, a morze tu go wyrzuciło"
Odyseja|" Przeto rozkaz przynoszę: wypuść go bez zwłoki! On daleko od swoich nie umrze"
Odyseja|" Wyroki Przeznaczyły mu druhów powitać i ściany Zamku swego oglądać i ojczyste łany”"
Odyseja|"     Tak mówił, a boginię strach ogarnął na te Wyrazy, więc mu słowa rzuciła skrzydlate: — „Bogowie! Okrutniejsi od ludzi jesteście, Za złe mając nam, każdej bogini niewieście, Jeśli sobie za męża znajdzie śmiertelnika… I tak: różana Eos z Orionem gdy zmyka, Póty bogami zemsta miota nieustanna, Aż w Ortygii Artemis, złototronna panna, Chyłkiem podszedłszy, cichą zabiła go strzałą"
Odyseja|" Znowu kiedy z Jasjonem Demetrze się chciało Użyć pieszczot na skibie trzykrotnie zoranej — Sprawka ta doszła Zeusa — a on rozgniewany Rozmachniętym piorunem Jasjona ustrzelił"
Odyseja|" Teraz w oczy was kole, że łoże tu dzielił Ze mną człowiek, któregom wydarła z rąk śmierci, Gdy łódź jego bóg gromem roztrzaskał na ćwierci W środku mórz, a on sam się z falami borykał, Dzierżąc belkę, bo druhów już mu popołykał Morski gardziel"
Odyseja|" Rozbitek dążył więc do lądu, I tu był wyrzucony od burzy i prąciu"
Odyseja|" Przyjęłam go, okryłam opieką serdeczną, Przyrzekłam nieśmiertelność i młodość dać wieczną; Darmo! Kiedy Kroniona woli tej wszechwładnej Oprzeć się nie potrafi nawet z bogów żadny"
Odyseja|" Zeus każe mu stąd jechać — to niech sobie płynie Mokrym pustkowiem; lecz ja tego nie uczynię, Bym go wysłała, flisów nie mając ni łodzi, Co by go przewieźć mogły przez morskie powodzi"
Odyseja|" Chyba radą go wesprę: tego nie utaję, Niech bezpiecznie w ojczyste powraca się kraje”"
Odyseja|"     Na to jej argobójczy odpowiedział goniec: „Wyprawże go natychmiast, pomnąc, jaki koniec Spotkałby cię od gniewu Kronida żałośny”"
Odyseja|" To powiedziawszy odszedł Hermes wieścionośny"
Odyseja|"     Nimfa, słysząc ten wyrok Kronionowej woli, Poszła szukać Odysa onej sprawie gwoli"
Odyseja|" On siedział tam na brzegu płacząc; jego oczy Nie osychały od łez; a pobyt uroczy Truła ciągła tęsknica, bowiem do bogini Serce stracił, a chociaż nocą sypiał przy niej, To gwałt był, lecz nie z jego, a tylko z jej strony"
Odyseja|" Na urwisku więc siedział w dzień osamotniony Serce trapiąc westchnieńmi, lamenty, żałobą, Wzrok topiąc ciągle w morze pustynne przed sobą"
Odyseja|"     Teraz rzekła bogini, zbliżywszy się k'niemu: „Biedny mój! Wnet się skończą te smutki, bo czemu Miałbyś żywot swój skwasić? Wszak jestem gotową Stąd cię puścić"
Odyseja|" Więc tratwy zajmiesz się budową: Rąb wielkie drzewa; miedzią gdy pospajasz tramy, Dasz pokład z desek; my zaś chleba, wody damy I czerwonego wina, byś nie umarł z głodu, Damy wiatr dobry, suknie chroniące od chłodu"
Odyseja|" Mocna tratwa wytrzyma bijące bałwany, I ty bez szwanku wrócisz do ziemi kochanej, Jeśli bogi pozwolą, co w niebie tam siedzą, A mocniejsi ode mnie, niż ja więcej wiedzą”"
Odyseja|"     To rzekła, a Odysej stał wszystek zdrętwiały"
Odyseja|" Po chwili z ust mu takie słowa wyleciały: „Coś innego w zanadrzu swoim chowasz pono, Gdy chcesz, bym w tratwie przebył otchłań niezmierzoną Strasznych mórz, kędy nawet i wielkimi sudny I przy wietrze pomyślnym przejazd bywa trudny; Na tratwę, wbrew twej woli, nie wstąpiłbym nogą, Chybabyś mi przyrzekła pod przysięgą srogą, Że w tym nie ma podrywki na zgubę mą żadnej”"
Odyseja|" Bogini śmiechem zbyła ten posąd szkaradny I ręką pogładziwszy rzekła doń te słowa: „Szpakamiś ty karmiony, nie od kształtu głowa, Gdy w każdym słowie wietrzysz jakby cel ukryty"
Odyseja|" Lecz świadkiem bądź mi, ziemio! Świadkiem nieb błękity, Stygu wodo podziemna! — Straszna to przysięga, Przed nią nawet i bogów zgina się potęga — Więc przysięgam, że zgubić nie pragnę ja ciebie, Tylko myślę i mówię, jak bym sama siebie Ratować chciała, będąc w takim położeniu: Twego chcę dobra, czystą czuję się w sumieniu I litości mam wiele w sercu niezależnym”"
Odyseja|"     Rzekłszy to nimfa krokiem pośpieszyła bieżnym Przodek biorąc; a Odys szedł w tropy bogini, I nimfa wraz z kochankiem stanęła w jaskini"
Odyseja|" Każe siąść Odysowi w tym samym prestole, Gdzie Hermes siedział; przed nim co żywo na stole Stawi jadło, napitek, zwykłą ludzką strawę, A sama wprost Odysa zajęła też ławę; Więc służebne ambrozję i nektar podały I wzięli się palcami spożyć te kordiały; A gdy się już najedli, napili do syta, Boginka głos zabrała i tak go zapyta: „Zacny mój Laertydo, przemądry Odysie, Zatem chcesz jak najprędzej z wyspy wymknąć mi się I wrócić do ojczyzny? Szczęśliwej ci drogi! Lecz żebyś mógł przewidzieć, jakie los złowrogi Przeznacza ci opały, nim staniesz u celu, Zostałbyś w tej pieczarze ze mną, przyjacielu, I nieśmiertelność przyjął, jakkolwiek stęskniony I niecierpliwy pragniesz powrócić do żony, Od której pośledniejszą nie jestem ja przecie Ni wzrostem, ni urodą"
Odyseja|" Czyż marnej kobiecie Rzecz podobna mnie, bóstwu, chcieć urodą sprostać?”     Na to on, nie chcąc dłużnym odpowiedzi zostać: „Uśmierz gniew — rzekł — o nimfo! Jaż bym to nie wiedział, Że między Penelopą a tobą jest przedział? Że się równać nie może z twym wzrostem, urodą? Prosta to śmiertelniczka, a tyś wiecznie młodą! Mimo to tęsknię do niej; tęsknię coraz więcej, Aby się dnia powrotu doczekać najpręcej; Choćby mnie bóg znów jaki pogrążył w bałwany, Zniosę mężnie, w cierpieniach jam wypróbowany"
Odyseja|" Tylem już przebył, takie przechodził katusze Na wojnie i na morzu, że i to znieść muszę!”     Rzekł to — wtem zaszło słońce i nastał mrok szary… Oboje pod sklepienia weszli tej pieczary, Rozkoszując miłością spali obok siebie"
Odyseja|" A gdy różana Eos błysnęła na niebie, Odys w chlajnę i chiton odział się, a ona Także wstała, w fałdzistą szatę obleczona Z lśniącej tkanki; więc biodra ująwszy w pas złoty, Pod namiotką ukryła włosów bujne sploty — I myśli, jak Odysa wyprawić na morze"
Odyseja|" Jakoż dała mu topór; ostrze w tym toporze Podwójne a spiżowe; mocna w nim osada, Gładkim trzonkiem oliwnym ręka dobrze włada; Dodała i siekierę; więc spiesznymi kroki Wiodła go na kraj wyspy, kędy bór wysoki Sokorów, olch i jodeł z wyniosłymi szczyty Daje towar już wyschły, na łódź wyśmienity; A wskazawszy mu miejsce, kędy był las stary, Powróciła Kalypso do swojej pieczary"
Odyseja|"     I Odys ścinał drzewa — praca szła mu sporo; Dwadzieścia zwalił; topór gałęzie ciął z korą, A siekiera równała pod sznur one dyle"
Odyseja|" Aż Kalypso mu świdry przyniosła za chwilę: Wiercił dziury, toż belki ze sobą szykował, I tak tratwę wziął w kluby i gwoźdźmi ją skował"
Odyseja|" Jak wielki spód korabiu, co go cieśla biegły W duży obwód założy, tak równie rozległy Był i statek Odysa przezeń budowany"
Odyseja|" Dał też pomost, o boczne oparłszy go ściany; Nakrył burtą, ochroną od fal dostateczną, W środku wzniósł maszt i reją opatrzył poprzeczną, A dla kierunku rudel zrobił na ostatku"
Odyseja|" Wićmi zaś z wikla boki obwarował statku Od fal napaści"
Odyseja|" Na dno narzucał do łodzi Różnych ciężarów"
Odyseja|" Już też boginka nadchodzi Niosąc płótna; z nich żagle uszył ręką zwinną; Jedną liną maszt związał, do żagla dał inną, I drągami łódź zepchnął w święte wody słone"
Odyseja|"     Gdy w dniu czwartym te prace były pokończone, Więc go w piątym boginka wysyła już w drogę"
Odyseja|" Wykąpawszy go, w szatki odziewa chędogie, Łagiew wina ciemnego, drugą wody świeżej, Lecz większą, śle na statek; toż wór pełen spyży Zapaśnej na tę podróż i inne przysmaki"
Odyseja|" W końcu zsyła mu wietrzyk powiewem jednaki"
Odyseja|"     Rad z wiatru, heroj żagiel rozpiął, i był wzdęty"
Odyseja|" Siadł u steru i biegle przez ciemne odmęty Łódź kierował"
Odyseja|" Nie przyszła nigdy nań drzemota; W Plejady, w nie śpiącego wciąż patrzał Boota, Toż w Niedźwiadka zwanego Wozem; gwiazda ona Bowiem w miejscu się kręci, patrząc wciąż w Oriona, A w morzu się, jak inne, nigdy nie zanurzy"
Odyseja|" Nimfa z nim się żegnając, tę gwiazdę w podróży Kazała mieć na oku wciąż po lewej stronie"
Odyseja|"     I tak dni siedemnaście pruł bezbrzeżne tonie, W następnym ujrzał góry feackie w oddali, Gdyż Feacy najbliżej tych tam stron mieszkali; I te góry on widział jak tarczę zamgloną"
Odyseja|"     Właśnie od Etyjopów, gdzie go tak raczono, Wracający Posejdon, ze Solimskiej Góry Ujrzał, jak Odys płynął, i wnet gniewu chmury Wybiegły mu na czoło; wstrząsł się i sierdziście: „Oho! — rzekł"
Odyseja|" — Coś innego bogi oczywiście Myślą zrobić z Odysem; znać, żem nie był z nimi! Bo już się do Feaków zbliża, gdzie z długimi Nędzami swych przeznaczeń kończąc, do Itaki Wróci; lecz czekaj! Jeszcze dam ci się we znaki!”     Rzekł i bałwany wzruszył; chmur zgromadził nawał, Trójzębem rozkaz wiatrom, jakie są, wydawał, Aby dęły zaciekle; w tuman ląd i morze Gęsty obwinął — że się stała noc na dworze"
Odyseja|" Zerwał się i dął Euros, Not, toż Zefir wściekły, Toż mrożący Boreasz, i przestwór wód siekły"
Odyseja|" A w Odysie zadrżało serce, drżą kolana; Westchnąwszy w sobie rzekła dusza nie złamana: „Biada mi! Czegóż ja tu nie dożyję jeszcze! Nimfy słowa, jak widzę, sprawdzają się wieszcze: Gdy przed powrotem do dom, mówiła, że w biedzie Będę wielkiej na morzu"
Odyseja|" Ot, do tego idzie! Cóż tu chmur na niebieskie strony Zeus napędza! Jak morze wzdyma! A jak wichr każdy by jędza Szaleje! Teraz pewnie kres mój ostateczny! Trzy, cztery kroć szczęśliwszy każdy Grek waleczny, Co legł pod Troją, walcząc za swoje Atrydy! Czemużem nie legł z nimi? Czemu ostrzem dzidy Nie przepędził mnie który, kiedym bronił trupa Pelida, a mnie grotmi parła Trojan kupa! Byłbym pogrzeb miał piękny, w Achai bym słynął, Gdy teraz taką nędzną śmiercią będę ginął!”     Mówił to — wtem spiętrzony bałwan się nań rzucił Wściekle, z góry w łódź lunął, zakręcił, przewrócił, A i jego z pomostu zmiotło; ster mu z pięści Wyrwało, a masztowe drzewo, na dwie części Zgruchotane, runęło wichrem, co szaleje I co jednym podmuchem zdarł żagiel i reje"
Odyseja|" Długo nurzał się w głębi Odys, choć co siły Chciał wzbić się ponad wały, które go topiły"
Odyseja|" Lecz darmo! Od Kalypsy suknie dane darem, Nasiąknąwszy, ciągnęły na dno swym ciężarem"
Odyseja|" Przecież wybił się na wierzch: morską wodę usty Wypluł — z czaszki się lała całymi upusty"
Odyseja|" Wżdy w tej trwodze o tratwie nie zapomniał wcale: Dopadł do niej, przez wzdęte przebiwszy się fale, I od śmierci niechybnej był uratowany"
Odyseja|" Tam i sam statkiem jego miotały bałwany; Jak Boreasz w jesieni suche osty miecie Polem, a te, splątane, trzymają się przecie: Tak i tratwą wichura tu i owdzie miota; Boreasz ją na pastwę posyła do Nota, Eur cisnął Zefirowi, by ją ścigał dalej"
Odyseja|"     Widząc to, Leukotea nad nim się użali; Jest nią Ino, Kadmosa pięknostopna dziewa, Wpierw ludzką znała mowę, a teraz przebywa W morskich toniach, gdzie cześć ją jak bóstwo otacza"
Odyseja|" Otóż się użaliwszy biednego tułacza W postaci wodnej kurki z topieli pomknęła, Siadła na tratwie, ludzką mową mówić jęła: „Biedny! Pewnieś obraził boga, Ziemiowstrzęscę Posejdona, że klęskę zsyła ci po klęsce; Jednak on cię nie zgubi, choć w zemście okropny"
Odyseja|" Rób tylko, co ci powiem, jeśliś człek roztropny: Ciśń te suknie, a tratwę zdaj na wolę burzy; Potem skocz w wodę i płyń jak możesz najdłużej Ku lądowi Feaków; tam pomoc ci dadzą"
Odyseja|" Ot przepaska! Nią opasz piersi — pod jej władzą Świętą możesz się nie bać śmierci, choć jak bliskiej; A tak, kiedy rękoma namacasz brzeg niski, Odwiąż ją i od brzegu podal rzuć tą szmatą W toń morską, a twarz odwróć, byś nie patrzał na to”"
Odyseja|"     Rzekłszy, boginka dała mu przepaskę świętą"
Odyseja|" Sama zaś odleciała znów na falę wzdętą Podobna kurce wodnej i znikła pod wodą"
Odyseja|"     Więc boski tułacz Odys zdumiał się przygodą, A westchnąwszy pomyślał sobie w duchu dzielnym: „Biada mi! Jeśli sprawa z jakim nieśmiertelnym, Co mnie znowu chce podejść, bym rzucił ten statek? Wżdy nie usłucham; bowiem, niech raz ziemi płatek Ujrzę w dali, to pewno znajdę tam zbawienie"
Odyseja|" Tak zrobię; to najlepsze i tego nie zmienię"
Odyseja|" Więc dopóki wiązanie mocno trzyma belki, Póty dotrwam i udar zniosę, choć jak wielki; Lecz jeśli łódź bałwany na cząstki roztłuką, Wpław pójdę i tą może ocalę się sztuką”"
Odyseja|"     Gdy to umysłem w sercu ważył na dwie strony, Lądowstrzęsca Posejdon słał nań wał spiętrzony; Ogrom jego rósł nad nim i lunął nań z góry"
Odyseja|" A jako wicher plewy rozmiata i wióry Z kupy, i tu i owdzie po polu je pędzi, Tak rozmiótł jego tratwę"
Odyseja|" Odysej krawędzi Belki uczepion, siedział jak na koniu na niej"
Odyseja|" Z darowanych przez nimfę wyzuł się ubrani, Pierś obwiązał przepaską daną z napomnieniem; Potem w nurt skoczył, fale rozcinał ramieniem I raźnie płynął"
Odyseja|"                         Widzi to morskich bóg toni, Chmurnie głową potrząsa i te słowa roni: „Płyńże, płyń! Przez te wały przebijaj się w trudzie, Póki się nie dostaniesz między zbożne ludzie"
Odyseja|" Myślę, że ci tą biedą dałem się we znaki!”     To rzekłszy biczem zaciął grzywiaste rumaki I do Ajgaj wnet przybył, gdzie miał gmach wspaniały"
Odyseja|"     Wtem Atenę już inne myśli podleciały: Nagle wiatry, co dęły, naraz w kluby bierze, Ucisza je i każe iść na swoje leże"
Odyseja|" Li Boreasza pędzi, by wiał jego drogą I fale łamał przed nim, póki na ląd nogą Feacki on nie wstąpi, ocalon z rozbicia"
Odyseja|"     Tak przez dwa dni, dwie straszne noce, broniąc życia Od fal napaści, z morzem bił się bez ustanku"
Odyseja|" Aż gdy w dniu trzecim Zorza zeszła o poranku, Naraz wiatr ucichł; niebios pogodne błękity Odbijała wód szyba, a on, falą wzbity W górę, mógł już wyraźnie brzeg lądu rozpoznać"
Odyseja|" Radość to, jakiej dziatwa może tylko doznać, Gdy jej ojciec, gorączką śmiertelną trapiony, Już, już kona, okrutnie męczon przez demony, Naraz wraca do zdrowia; niebo gwoli dzieci Uzdrawia go"
Odyseja|" Toż radość w oczach mu zaświeci, Gdy ujrzał ląd i lasu rąbek"
Odyseja|" Więc dołoży Rąk i nóg, by do brzegu dobił się tam skorzej"
Odyseja|" Lecz na odległość, w jakiej głos człowieczy sięga, Huk go doszedł; fal morskich tłukła tak potęga O skalisty brzeg mocą bijąc niesłychaną, Aż kipiało, ląd białą obryzgując pianą"
Odyseja|" Nie ma tam ni przystani, ni lichej zatoki, Jedno brzeg straszny, rafy, wiszące opoki"
Odyseja|" W Odysie aż się serce wstrzęsło, nogi drżały; Więc westchnąwszy, tak myślał w głębi duszy śmiałej: „Biada mi! Zeus zaledwie we mnie wlał otuchę Ląd wskazując, gdym morską przebrnął zawieruchę, Aż tu wybrnąć z tej toni już nie wiem którędy: Zębate skały sterczą, wre i kipi wszędy Wściekły żywioł — przede mną brzegu gładka ściana, A głębia wciąż niezmierna i nie zgruntowana Nogami, aby dobrnąć i łapać się brzegu, Jeśli wprost pójdę, bałwan pochwyci mnie w biegu I o skalistą ścianę rozbije na trzaski"
Odyseja|" A nużbym ją wyminął i szukał, gdzie płaski Brzeg się ściele, albo też jaka przystań głucha? Aż drżę! Może mnie znowu porwać zawierucha I odrzucić daleko na rybne przestwory, Lub czart jaki napędzi na mnie te potwory, Żywione tam w otchłaniach świętej Amfitryty"
Odyseja|" Wiem-ci ja, że Posejdon to mój wróg zabity!”     Gdy tak rozważa w sercu i na rozum bierze, Wał potężny nim rzucił o skalne wybrzeże; Kości by mu zgruchotał i skórę zdarł z ciała, Gdyby Atene myśli mu tej nie poddała, Że się obojgiem ramion o skałę owinął I uwisł, póki bałwan z rykiem go nie minął, Czym na razie się zbawił, lecz bałwan z powrotem Oderwał go, na pełne morze rzucił potem"
Odyseja|" A jak polip, wyrwany z miejsc, gdzie był wrośnięty, Ma żwirem i głazami oblepione pręty: Tak do skały przylepła z dwóch rąk uczepionych Zdarta skóra, i Odys wśród tych fal spiętrzonych Byłby pewnie utonął w przekór przeznaczeniu, Lecz Pallas myśl ratunku dała w okamgnieniu"
Odyseja|" Jakoż wychynął na wierzch wełn, co o brzeg biły, I wzdłuż płynąc, spoglądał, czy gdzie ląd pochyły Nie pokaże się albo jaki port zaciszny"
Odyseja|" I tak dotarł do ujścia jakiejś rzeki pysznej"
Odyseja|" Więc w tym miejscu mógł łatwo przybić już do lądu, Bo i skał tu nie było ni wiatru, ni prądu"
Odyseja|" Otóż ujrzawszy rzekę, tak się modlił w duszy: „Ktokolwiek jesteś, panie, błagam, niech cię wzruszy Dola moja! Posejdon topi mnie zawzięty! Przecież i wobec bogów człek taki jest święty, Co błaga o ratunek w ostatniej potrzebie — Ja się do rzeki twojej tulę i do ciebie"
Odyseja|" Zlituj się, władco, pieczy twej polecam siebie!”     To rzekł — i bóg zhukane fale pohamował, Wodę przed nim wygładził, a jego ratował Wciągając na brzeg"
Odyseja|" Fale ze sił go wyssały, Bo mu ręce opadły, nogi pod nim drżały; W każdym członku obrzmiałość; z ust mu woda słona I z nosa wybuchała; pierś tchu pozbawiona"
Odyseja|" Omdlał więc; od zmęczenia upadł jak skostniały — Lecz gdy westchnął i siły znowu mu wracały, Odwinął z piersi oną przepaskę zbawienną I cisnął poza siebie w tę słoność bezdenną"
Odyseja|" Prąd ją porwał i uniósł; przepaskę tę chwyta Już czekająca Ino"
Odyseja|" Więc z rzeki koryta Wyszedł Odys, w sitowie padł, i macierz ziemię Całując, westchnął, jakby z duszy zrzucał brzemię: „Biada mi! — rzekł"
Odyseja|" — Co cierpię! Co jeszcze mnie czeka, Jeżeli mnie nad rzeką noc już niedaleka Zaskoczy! Ten szron mroźny, wilgne rosy nocne Do szczętu zjedzą ciało, i tak już niemocne, Gdyż od rzeki wiatr zimny dąć będzie o świcie"
Odyseja|" Lecz gdybym tam, na wzgórka zarosłego syczycie, Układł się w gęstwi, mrozu bezpieczen rannego I zwątlenia, a zażyć mógł tam snu smacznego, To znów strach, by drapieżne zwierze mnie nie zjadły”"
Odyseja|" Te myśli mu do smaku snadź lepiej przypadły,     Bo wszedł w las, co obrastał wzgórek, położony Tuż nad wodą"
Odyseja|" Tam znalazł kierz gęsto-zielony Z płonki i owocnego splecion oliwnika"
Odyseja|" Nigdy przezeń wilgotny wiatr się nie przemyka, Nigdy pod nim słoneczny upał nie dokuczy; Sklepień tych nie przebije deszcz ulewnej tuczy, Taki gąszcz tam"
Odyseja|" Odysej wpełznął zgięty nisko I rękami jął mościć z liści legowisko Szerokie, bo tam liścia leżało tak dużo, Że dwóch, trzech ludzi skryć się mogłoby przed burzą Lub śnieżycą, chociażby szalała najsrożej"
Odyseja|" Patrząc na swoje łoże, rad był tułacz boży; Legł więc w środku i liścia nagarnął na siebie"
Odyseja|"     Jak ten, co pod popiołem szarym żar zagrzebie W pustym polu, gdzie blisko nie mieszka nikt z ludzi, Ma zarzewie i już się po ogień nie trudzi: Tak i Odys się w liściach zagrzebał po uszy"
Odyseja|" Atenea mu słodkim snem oczy zaprószy, By po srogim zmęczeniu wstał rześki i lekki: Sen nasławszy, znużone zwarła mu powieki"
Odyseja|"    Pieśń szósta  Przybycie Odyseusza do Feaków      Usypiał boski tułacz Odys; sen już spada Twardy na złamanego trudem"
Odyseja|" Wraz Pallada Idzie w grodziec Feaków, leżący precz dalej"
Odyseja|" Przedtem oni w szerokiej Hyperii mieszkali, Gdzie wojenne Kyklopy mając za sąsiady, Wciąż nękanych od pewnej ratując zagłady, Wywiódł ich Nausitoos, on, bogom podobny, I osadził na Scherii, kędy kraj zasobny, A od ludzi daleki; miasto zamknął w tyny, Zbudował domy, chramy, grunt rozdał na gminy — Lecz Kerą zwalon, zstąpił w Hadesa podziemie"
Odyseja|" Dziś mądry król Alkinoj wziął w rządy to plemię"
Odyseja|"     Zatem Pallas Atene w jego dworzec dąży, A powrót Odyseja na myśli jej ciąży"
Odyseja|" Szła prosto; do panieńskich komnat się przemyka, Gdzie córka Alkinoja śpi, piękna Nausyka, Boginiom równa wzrostem a wdzięczna jak one"
Odyseja|" Niepośledniej urody dwie dziewy uśpione Leżały tam przy odrzwiach błyszczących podwoi"
Odyseja|" Pallas jak lekki powiew do łóżka dziewoi Przemknie się, do głów schyli, coś do niej przygwarza, Wziąwszy na się kształt córki Dymasa żeglarza, Druhny jej najmilejszej i jej równolatki — I mówiła bogini odziana w kształt gładki: „Oj, Nausyko! Toż z ciebie leniuszek nie lada! Drogie szatki, bielizna precz brudem przypada, A wesele za pasem! Miejże co pięknego Dla drużbów, co-ć powiodą do pana młodego, A i dla się — bo zwykle strój czysty u ludzi Zyszcze imię, w rodzicach ucieszenie budzi"
Odyseja|" Dalej zatem do prania! Wyprzedź ranne zorze! By raźniej poszła praca, każda ci pomoże, Ja pierwsza"
Odyseja|" Raj panieński się kończy; wszak swaty Ociebie już zachodzą od młodzi bogatej I przedniejszej, bo przecież ród twój niepośledni! Nuże! Poproś rodzica pierw, nim się rozedni, Aby ci kazał muły zaprząc w wóz drabiaty; Nałożysz nań sukienki, przepaski, makaty"
Odyseja|" Jechać będzie wygodniej: pieszo zbolą nogi; Przecież pralnie od miasta taki kawał drogi”"
Odyseja|"     To powiedziawszy Pallas sowiooka wraca Znowu na szczyt Olimpu, do bogów pałaca, Gdzie nigdy burza nie grzmi, deszcz ścian nie obija, Śnieżna zamieć nie prószy — tylko się przewija Nieustanna pogoda, ni to namiot lity: Tam bogom raj wesela płynie niepożyty; Tam wróciła Atene napomniawszy śpiącą"
Odyseja|"     Wstała Jutrznia, poświatą swą złotem kapiącą Budząc Nausykę"
Odyseja|" Panna swoim snom się dziwi, Prędko z komnat do komnat bieży, by co żywiej Rodzicom opowiedzieć"
Odyseja|" Zastała rodzice: Matka przy ogniu siedzi, wkoło służebnice, I lekuchnym wrzecionem krasną wełnę skręca; Z ojcem zbiegła się w progu; właśnie go książęca Walna rada wzywała, i szedł zasiąść w radzie; Zabiegła mu i w uszy taką prośbę kładzie: „Dobry tato, każ dla mnie zaprząc wóz, a długi, Z wartkimi koły; pilno mi jechać do strugi Prać bieliznę; bo tyle już jej się zebrało! Wszak i tobie przystoi bieliznę mieć białą, Gdy siadasz w zgromadzeniu dostojnych Feaków"
Odyseja|" Wszak i doma jest pięciu dorodnych junaków, Dwóch żonatych, trzech jeszcze chłopiąt już niemałych, Twych synów; ci chcą zawsze chodzić w szatach białych Na pląsy, a wszystkiemu radź tu, moja główko!”     Tak mówiła, a wtrącić wstydno jej by słówko O weselu"
Odyseja|" Lecz ojciec domyślił się tego I rzekł: „Nie bronię-ć, córko, ni mułów, ni czego; Natychmiast niech parobcy wóz zaprzęgną mułmi, Wysoki, wyplatany i z wartkimi kółmi”"
Odyseja|"     To rzekłszy krzyknął; czeladź przyskoczyła żwawo: Wóz koleśny wytoczon stoi przed wystawą; Wiodą muły; zaprzężna idzie w dyszel para"
Odyseja|" Nausykaa z komory znosi co niemiara Cienkich szat i bielizny, wóz naładowywa; Matka zaś pełny koszyk smacznego pieczywa I jarzynek tka w rękę; była i łagiewka Skórzana z winem w drogę (na wóz siadła dziewka); O dzbanuszku z oliwą matka też pamięta, By wyszedłszy z kąpieli ona i dziewczęta Miały czym się namaścić"
Odyseja|" Ot! już wzięła wodze, Biczem klasła w powietrzu"
Odyseja|" Z turkotem po drodze Pokłusowały muły, ciągnąc ciężar z panią, Wżdy nie samą; i dziewki siedziały tuż za nią"
Odyseja|"     Owoż gdy przyjechały nad brzeg ślicznej rzeki, Gdzie w cembrzyny kamienne sączą się poniki Wód nieprzebranych, miejsca dla praczek wygodne, Prędko muły wyprzęgą i puszczą swobodne Na paszę w słodką trawę, co z taką rozkoszą Wyściela brzegi rzeki"
Odyseja|" Potem z woza znoszą Bieliznę i po sztuce w ocembrzone wody Kładą, depcąc nogami, piorą na wyprzody"
Odyseja|" Wypłukawszy do plamki wszystko jak należy, Rozpościerają rzędem wzdłuż ciepłych wybrzeży Nad morzem, kędy fale gładki żwirek ścielą"
Odyseja|" Skończywszy, wraz się chłodzą zdroistą kąpielą, Oliwą maszczą członki, potem na trawniku Siądą do smacznej strawy, a szatki w wietrzyku Niech schną tymczasem"
Odyseja|" Gdy tak spożyły łakotki, Staną do piłki, z głowy odrzucą namiotki"
Odyseja|" Pustującym piosenkę zaśpiewa królewna, Rzekłbyś, że z Artemidą-łowczynią pokrewna, Co przez bór Erymantu lub Tajget ugania Rada, gdy z rąk jej padnie odyniec lub łania; A nimfy, pól mieszkanki, pod pani swej bokiem Pustują wkoło; Leto cieszy się widokiem, Że nad wszystkie celuje wzrostem i obliczem, I snadno poznać, czym jest w orszaku dziewiczym: Owo tak rej wśród swoich królewna prowadzi"
Odyseja|"     Lecz kiedy o powrocie do dom już coś radzi, Zaprzęga muły, suche już składa odzieże, Wtedy Pallas-Atene na sposób się bierze, By Odysej się zbudził, zobaczył dziewicę I przez nią był wprowadzon w Feaków stolicę"
Odyseja|" Więc ku dziewkom rzucona piłka z rąk Nausyki Leci, cel swój omija i pada w głąb rzeki, A one w śmiech i wrzaski"
Odyseja|" Odys ze snu rwie się, Usiadł — strwożone serce te myśli mu niesie: „Biada mi! Do jakichże dostałem się krajów? Między dzicz nieochajną i kupę hultajów, Czy też między gościnny lud do cnót nałożon? A toż co za niewieści wrzask? Niby dziwożon, Co rade zamieszkują skał wierzchy wyniosłe I źródła rzek, i łęgi trawami zarosłe"
Odyseja|" Blisko gdzieś tu żyć muszą mówiące istoty: Dalej! Zobaczmyż tedy, skąd one chichoty?”     To powiedziawszy Odys wypełznął na raku Z gęstwi, silną prawicą z najgrubszego krzaku Liściastą gałąź udarł, by nią okryć ciało"
Odyseja|" I tak sunął jak górski lew, kiedy zuchwało Kroczy w deszcz, zawieruchę; we łbie gorą ślepie, Aż przydybie gdzieś bydło, trzodę owiec w stepie Albo w boru jelenia, a gdy głód doskwiera, Dusić drobną chudobę do obór się wdziera: Otóż tak szedł Odysej ku pannom — nie żeby Nie zważał na swą nagość, ale szedł z potrzeby"
Odyseja|" Straszny im zdał się morskim owalany błotem! Widząc go, wszystkie w nogi i na wzgórek potem; Jedna Nausyka stoi"
Odyseja|" Atene jej tchnęła Męską odwagę w duszę, członkom strach odjęła"
Odyseja|" Nie rusza się i czeka"
Odyseja|" Odysej sam nie wie, Czy ma paść do nóg wdzięcznie patrzącej nań dziewie, Czyli, jak stał, z daleka wznieść prośbę pochlebną O pokazanie drogi i odzież potrzebną"
Odyseja|" Ta myśl w ciężkim kłopocie przyszła mu wybornie; Więc jako był, z daleka, pochlebnie, pokornie Błagał o przebaczenie, aż do nóg jej padnie I zaczął rzecz swą prawić mądrze i układnie: „Błagam cię, czyś jest bóstwem, czy panną śmiertelną! Jeśliś jedną z tych bogiń w niebiesiech udzielną, Tedy zdasz mi się córą wielkiego Kroniona, Z Artemidy kibicią i wzrostem jak ona; A jeśliś jest śmiertelną mieszkanką padołu, Błogosławiony ojciec z twą matką pospołu, Błogosławieni bracia! Jakże im gdzieś rośnie Serce przy tobie! Jak się rozpływa radośnie, Gdy w skocznym korowodzie ujrzą twoją postać! Lecz szczęściu oblubieńca cóż mogłoby sprostać, Jeśli za hojne wiano zawiezie cię do dom? Różnym ja się, przeróżnym napatrzył narodom, A równej nie znam tobie"
Odyseja|" Cześć i podziw razem! Niegdyś widziałem w Delos, przed żertwiennym głazem Feba, latorośl palmy: jak ty w górę strzela — Bom się i tam zapędził także z ludu wiela W tej tułaczce, gdzie zbieram same łzy i znoje — I stałem w podziwieniu przed nią, jak tu stoję: Ziemia nigdzie też palmy nie wydała takiej! Owoż równe zdumienie i podziw jednaki Ima mnie, gdy ci objąć ze czcią chcę kolana: Tak wielka moja nędza, iście niesłychana"
Odyseja|" Wczoraj po dniach dwudziestu jam z morzem się rozstał; Dni bowiem tyle rwał mnie prąd, a wicher chłostał Wciąż od wyspy Ogygii, aż z demoniej psoty Wyrzuconym jest tutaj na nowe kłopoty"
Odyseja|" Dużo jeszcze mam cierpieć, dużo z bogów woli! A choć ty się ulituj! Po długiej niedoli Ciebie pierwszą spotykam; wszak i duszy żywej Nie znam, zamieszkującej ten gród i te niwy"
Odyseja|" Wskaż mi drogę do miasta; okryj nagie ciało, Choćby płachtą z bielizny! — i to by się zdało — A bogi cię najmilszą opatrzą nagrodą: Dadzą-ć męża i domek, przenajświętszą zgodą Pobłogosławią! Skarb to najcenniejszy w świecie, Gdy małżonka z małżonką zgodna miłość splecie, Duch jeden włada domem; wróg na to się krzywi, Cieszą druhy! A oni nad wszystkich szczęśliwi!”     Białoramienna panna w te ozwie się słowa: „Widno, żeś człek niepodły ani miałka głowa"
Odyseja|" Darmo! Woli Zeusowej nikt się nie wybiega, I czy pan, czy chudzina losowi podlega; Od niego padł i tobie; znoś z pokorą brzemię! A teraz, kiedyś nogą wstąpił w nasze ziemie, Okryjem cię, niczego-ć nie będzie brakować, Co tylko obcy tułacz może potrzebować, Do miasta wskażę drogę, dam ludu nazwisko: My, Feaki, tę ziemię zamieszkujem wszystką; Jam córka Alkinoja; wyższego tu nie ma: On władzy i potęgi w ręku berło trzyma!”     To rzekła i na dziewki zawoła z daleka: „Stójcie już, stójcie! Za cóż uciekać od człeka? Czy myślicie, że do nas jako wróg przychodzi? Zaprawdę, nie urodził się ani urodzi Taki, co by nieprzyjaźń wniósł do naszych progów I spokój zmieszał"
Odyseja|" Wszak my, kochani od bogów, Siedzimy na odludziu, w krąg morzem oblani, Prawie na krańcu świata, nikomu nie znani"
Odyseja|" Ugościć raczej trzeba przybysza, gdy bieda Aż tu go zapędziła"
Odyseja|" Wszak dziećmi Kronida Są tułacze"
Odyseja|" Dar mały często uszczęśliwi: Sam tu, dzieweczki! Gość nasz niechaj się pożywi; I wykąpać go trzeba w rzece, gdzie zaciszna”"
Odyseja|"     Na jej głos dziewki wrócą, i idą z niepyszna Prowadzić Odyseja w cienisty brzeg rzeki, Posłuszne rozkazaniu swej pani, Nausyki"
Odyseja|" Więc chiton przygotują i inne sukienki; W złotej bańce oliwy podadzą też miękkiej I każą do kąpieli iść mu kryształowej"
Odyseja|"     Na to rzecze Odysej: „Miłe białogłowy! Ustąpcie kęs na stronę: sam sobie poradzę; Z barków sól spłuczę, ciało oliwą wygładzę; O, bo też dawno takiej wygódki pragnąłem! Lecz się kąpać nie mogę przy was żadnym czołem, Moja nagość mnie wstydzi przed płcią pięknowłosą”"
Odyseja|"     To rzekł — one ustąpią i pani doniosą"
Odyseja|" Boski tułacz obmywa sól morską w strumieniu, Na grzbiecie, na oboim przyschłą mu ramieniu; Ze skroni gęsty namuł zgarnia do ostatka; A gdy po łaźni przyszła oliwa nań gładka, Wdział szatki w podarunku od panny mu dane, I wraz Pallas-Atene — cudo niesłychane! — Wzrost mu daje i młodość; bujny kędzior z głowy Rozsypie mu na barki, by kwiat hiacyntowy"
Odyseja|" A jako cienkim złotem srebro się obleka W ręku ucznia Hefajsta, umnego złotnika, Co z kruszcu tworzy dziwy — w takie same czary Obleka go bogini; i piękny bez miary Poszedł na brzeg nadmorski i siadł w swojej krasie"
Odyseja|" Ujrzawszy go, królewna wielce zdziwiła się; Więc po cichutku prawi do drużyny swojej: „Słuchajcie no, dziewczęta! Tak mi się coś roi, Że nie wszystkich on bogów gniewem obarczony, Kiedy w błogosławione nasze zabiegł strony"
Odyseja|" Z początku zdawał mi się człowiek dość codzienny, A teraz jak bóg który, niebianin promienny"
Odyseja|" O, gdyby mi się trafił mąż, co by mu sprostał, Z młodzi naszej!… Lub gdyby on sam moim został! Ależ jadło, napitek co tchu mu zanieście!”     Na rozkaz pani żwawo kopną się niewieście: Niosą jadło i napój zastawiają przed nim; A Odysej zajadał i pił z niepoślednim Łakomstwem, bo nic w ustach nie miał już od dawna"
Odyseja|"     Teraz Nausyka inną robotą zabawna Włożyła na wóz szatki poskładane zręcznie, Ochocze muły w dyszel zaprzęgła i wdzięcznie Zachęca Odyseja, i z wozu tak prawi: „Cudzoziemcze, ku miastu zbieraj się, a żwawiej! Zawiodę cię do dworu, gdzie ojciec mój stary; Tam poznasz i przedniejsze feackie bojary"
Odyseja|" Acz sam zdasz się roztropny, przyjm rady ostrożne: Póki szlak idzie polem między łany zbożne, Póty razem z dziewkami pośpiesznym pochodem Będziecie szli za wozem; ja pojadę przodem"
Odyseja|" Lecz kiedy wjedziem w gród nasz tynem ogrodzony, Znajdziesz przystań wyborną z obojej tam strony Wąskiej grobli; koraby na warsztatach swoich Leżąc tam, zawalają drogę z stron oboich"
Odyseja|" Jest też przy Posejdona chramie plac szeroki, Wymoszczony płytami ciosanej opoki, Gdzie się przysposabiają we wszystko okręty, W płótno żaglowe, w liny, wiosła, inne sprzęty"
Odyseja|" U Feaków łuk, kołczan nie na wiele służy; Za to maszty i wiosła, korab do podróży — W to im graj! To ich duma mknąć po modrej fali! Lecz przy tym są złośliwi, pewnie by wyśmiali Gdzie nas z boku; u gminu nietrudno o baśnie, I widząc nas, zły język mógłby mówić właśnie: — Jakiż obok Nausyki przybylec się kręci? Skąd go wzięła? Oj, z tego coś się nam wyświęci! Czy nie okręt zaniesion do brzegu tu jaki Nam go przyniósł? Wszak goście u nas rzadkie ptaki! Pewniej to bożek który zeszedł na wezwanie Modłów jej aż tam z nieba, i przy niej zostanie"
Odyseja|" Najpewniej, że gdzieś sama jeździła daleko I znalazła małżonka; boć wiemy, jak lekko Waży sobie zaloty feackich paniątek! — Tak by ludzie gadali; pozór daje wątek Do obmów i ja sama zganiłabym w innej, Gdyby się z uległości rodzicom powinnej Wyłamawszy, przed ślubem z mężczyzną zadała"
Odyseja|" Lecz słuchaj mojej rady, chcesz, by się udała I ojciec mój w ojczyste odprawił cię progi: Gdy więc gaj topolowy ujrzysz podle drogi, Poświęcony Atenie — w gaju strumyk dzwoni, Niżej futor i sady ojcowskie wśród błoni, A stamtąd już do miasta nie dalej nad staje — Tam więc usiądź, gdzie miły chłodek ronią gaje, I czekaj, póki w mieście i domu nie staniem"
Odyseja|" Lecz skoro drogę naszą wymierzysz czekaniem, Pośpieszaj w gród Feaków i pytaj — rzecz twoja — O mieszkanie mojego ojca, Alkinoja"
Odyseja|" A nietrudno ci będzie; lada żak najmniejszy Wskaże ci, bo z feackich dworów najpyszniejszy Dwór mego ojca, nawet różni się w strukturze"
Odyseja|" A gdy się tam dostaniesz i wnijdziesz w podwórze, przebiegniesz wielką izbę — dalej masz na stronie Komnatę mojej matki; przed nią ogień płonie: Ona kręcąc wrzeciono z purpurową wełną Siedzi o słup oparta; przy niej kobiet pełno"
Odyseja|" Tam również i mój ojciec przed ciepłym kominem Siedzi jak bóg na tronie i krzepi się winem"
Odyseja|" Tego pomiń, wprost tylko matce do nóg padnij, Jeśli chcesz dnia powrotu doczekać się snadniej, Choćbyś na końcu świata gdzie mieszkał najdalej"
Odyseja|" Bo skoro ona nędzy twojej się użali, Bądź pewny z przyjacioły mieć prędką uciechę, Witać pola rodzinne i ojczystą strzechę”"
Odyseja|"     Tak mówiła królewna i nagli do biegu Muły błyszczącym biczem"
Odyseja|" Więc od rzeki brzegu Kopnęły zrazu kłusem, potem mniej się śpieszą; By zaś Odys z dziewkami mógł nadążyć pieszo, Toczy się wóz ni prędko, ni nadto powoli"
Odyseja|" Słońce już gasło, kiedy do gaju topoli Przybyli — więc Odysej usiadł w świętym gaju; Nuż modlić się Atenie, jak to miał w zwyczaju: „Choć raz usłysz mnie, córo Diosa wszechwładna! Nie wysłuchana jeszcze z gorących próśb żadna, Odkąd na ląd mnie cisnął groźny Burzywoda"
Odyseja|" Spraw, spraw, niechaj feacki lud rękę mi poda!…” Tak się modlił"
Odyseja|" Atene słyszy skargi rzewne, Lecz się mu nie objawia; boi się zapewne Brata swojego ojca"
Odyseja|" Gniewu on nie złoży, Aż póki w dom nie wróci Odysej nasz boży"
Odyseja|"    Pieśń siódma  Odyseusz przychodzi do Alkinoosa      Tak się tam modlił Odys losem bity srodze, Gdy pannę rącze muły uniosły po drodze W miasto wiodącej"
Odyseja|" Jakoż przed dwór okazały Ojcowski gdy zajedzie, muły się wstrzymały U pierwszej bramy"
Odyseja|" Bracia, piękni jak niebianie, Wybiegli wszyscy razem na jej powitanie I muły wyprzęgali, i wyprane szaty Z wozu znosili"
Odyseja|" Panna do swojej komnaty Szła wprost, gdzie ogień stara nieciła już niańka, Eurymedusa, ongi apejrejska branka"
Odyseja|" Z Apejry w łódź feacką przed laty porwana I przywieziona tutaj na dar godny pana, Dostała się królowi, co Feakom włada, Za którym jak za bogiem lud wszystek przepada; Wyniańczyła mu córkę białą jak lilija — Teraz warząc wieczerzę, przy ogniu się zwija"
Odyseja|"     Więc Odys się do miasta zbierał, gdy bogini Atene czuwająca nad nim mgłę uczyni I schowa go, by z dumnych Feaków tam który, Spotkawszy go, nie złajał lub nie spytał z góry"
Odyseja|" Co zacz? A więc gdy w miejskie wchodził już ulice, Zabiegła mu Atene sowiooka, lice Wziąwszy na się dzieweczki młodej, z dzbankiem w dłoni; A gdy stanęła przed nim, on ozwał się do niej: „Dzieweczko, wskaż mi, proszę, w tym mieście nieznanem, Gdzie tu dwór Alkinoja, co tutaj jest panem? Jam człek cudzy i nędzarz srodze nieszczęśliwy, Z dalekich krain idę, więc i duszy żywej Nie znam pomiędzy ludźmi tu mieszkającymi”"
Odyseja|"     Na to rzekła Atene z oczami lśniącymi: „Chcesz, dziadku, to ci wskażę, kędy idzie ścieżka Do dworu; tam w bliskości i ojciec mój mieszka"
Odyseja|" Idź za mną, wżdy ostrożnie, ja cię poprowadzę; W nikogo nie patrz, z nikim nie gadaj, tak radzę"
Odyseja|" Na przybysze tutejszy mieszkaniec zawzięty"
Odyseja|" Obcy nigdy tu nie był gościnnie przyjęty"
Odyseja|" Lud ten puszy mnogością żeglujących łodzi, Po morzu wciąż upędza i daleko chodzi; Bo lądotrzęs Posejdon dał im dar już taki, Że ich nawy jak myśli lotne lub jak ptaki”"
Odyseja|"     Powiedziawszy to Pallas szła przed nim co żywo, A Odysej jej śladem zdążał nieleniwo"
Odyseja|" Więc żeglownych Feaków uszedł jakoś wzroku, Gdy samym środkiem miasta przerznął się w ich tłoku, Straszna bowiem i pięknie trefiona bogini Ćmi ich oczy i wkoło niego mgłę uczyni"
Odyseja|" A Odysej się dziwił korablom w przystani: Moc ich taka! Toż placom, gdzie męże zebrani, I długim murom miejskim w ostrokół warownym, I wszystkiemu się dziwił dziwem niewymownym"
Odyseja|"     A tak gdy przed królewski szczytny dworzec przyszli, Atene jasnooka ozwie się w tej myśli: „Oto, dziadku wędrowny, dwór, o który pytasz, Masz przed sobą; tu w kole biesiadnym powitasz Władyki tego kraju — wszystko ród Zeusowy"
Odyseja|" Idź prosto, nie trwóż sobą i nie trać nic głowy"
Odyseja|" Śmiały idzie przebojem i przeto wygrywa, Mniejsza, czy cudzoziemcem do obcych przybywa"
Odyseja|" Wszedłszy tam, naprzód panią pozdrowić się godzi; Zwie się Arete; z jednych rodziców pochodzi, Co mąż jej, bo Posejdon Nauzyta, ich dziada, Spłodził na Periboi, jak o tym wieść gada — Najpiękniejszej kobiecie, a najmłodszej córze Króla Eurymetona, co to chłopy duże Giganty rządził, które do szczętu wygubił, A i sam zginął"
Odyseja|" Otóż Posejdon ją lubił, Z nią miał syna Nauzyta, władcę tych Feaków, Który to znowu spłodził dwóch dziarskich junaków, Reksenora z Alkinem"
Odyseja|" Wżdy pierwszy żył mało, Bo po godach weselnych Feb zabił go strzałą I jedna tylko po nim została dziewoja Arete, a dziś żona króla Alkinoja"
Odyseja|" Mąż ją czci; żadna w świecie bardziej nie uczczona Trzymająca rząd domu mężowskiego żona — A tę cześć tak serdeczną odbiera bez zmiany Od samego Alkina, od dziatwy kochanej, Od ludu, co bożyszczem nazywa ją swojem, Że gdy w mieście ją ujrzy, pcha się do niej rojem"
Odyseja|" Bo to i rozum piękny, i dowcip tej pani: Umie radzić, przejednać tych, co pogniewani"
Odyseja|" I jeśli na ciebie okiem popatrzy łaskawem, Toś wygrał i przyjaciół obaczysz niebawem, I wrócisz w progi własne do rodzinnej ziemi”"
Odyseja|"     Rzekłszy to córa Zeusa z oczyma sowiemi Rzuciła smugi Scherii rozkosznej i lotem Minąwszy mórz pustkowia i Maraton potem, Przebiegając w Atenach ulice i place, Weszła w Erechteusza zamczyste pałace"
Odyseja|"     Odys w królewskie gmachy podążył w tej dobie I długo stał przed nimi i rozważał sobie, Czy ma nogą przestąpić pański próg spiżowy, Gdzie jak promień słoneczny lub blask księżycowy Wnętrze komnat pałało"
Odyseja|" Ściany, wyłożone Miedzią, biegły to w jedną, to w drugą znów stronę, Od progu w głąb i głębiej; wkoło gzyms niebieski; Wewnątrz w każdej świetlicy drzwi ze złotej deski; Próg miedny odrzwia srebrne dźwigał, a sklepienie Ze srebrnej belki"
Odyseja|" U drzwi też złote pierścienie, Psy złote i psy srebrne z obu stron podwoi, Co je Hefajstos ukuł, ten mistrz w sztuce swojej, Leżały — rzkomo Stróże domu swego pana; Ani śmierć, ani starość stróżom tym nie znana"
Odyseja|" Od progu w głąb i głębiej, w rząd poustawiane Pod ścianami szły stołki; na stołkach zaś dziane Kobierce, ręką niewiast misternie wyszyte"
Odyseja|" Tam siadają feackie pany znamienite Jedząc, pijąc; nie zbywa nigdy im na niczem"
Odyseja|" Na podstawach dokoła z młodzieńczym obliczem Stały złote posągi trzymając kagańce Gościom przyświecające przy nocnej hulance"
Odyseja|" Pięćdziesiąt tam niewolnic krzątało się w dworze"
Odyseja|" Te obracały żarna, mieląc płowe zboże, Inne przy krosnach, kądziel znowu przędły inne, Jak liście na topoli, wciąż w ruchu, wciąż czynne, Zbijały pasma tkanin mocno, aż z warsztatów Tkackich tłustość ściekała"
Odyseja|" Bo jak tęższych chwatów Nad Feaki do morskich wypraw nie ma w świecie, Tak dowcipem nie sprosta feackiej kobiecie Żadna inna w tkaninach misternej roboty: Atene im wyłącznie dała te przymioty"
Odyseja|" Za dziedzińcem sad duży ciągnął się od brony, Czteromorgowy, wkoło płotem ogrodzony, Kędy drzewa wysokie i kwieciem okryte Rodzą granaty, gruszki, jabłka smakowite, Słodkie figi"
Odyseja|" Toż drzewa oliwne tam były, Przez rok cały tak zimą, jak latem rodziły, Bo w ciepławym zefirze, co tam wciąż powiewa, Jeden owoc się kluje, drugi już dojrzewa, Jabłko idzie po jabłku, gruszkę gruszka spycha, Figa figę, i owoc zawsze się uśmiecha"
Odyseja|" Widać tam i winnicę, bujną w winogrona, Część jej duża na upał słońca wystawiona, Ażeby schły jagody; więc jedne w kosz biorą, Drugie tłoczą"
Odyseja| Wiośnianki dochodzą niesporo
Odyseja|" Tu kwiat ledwie, tam już się rumienią jagody"
Odyseja|" Za sadami warzywne leżały ogrody, Grzędy ziół wonnych, kwiatów pstrokatych bez liku"
Odyseja|" Są dwie krynice"
Odyseja|" Jedna wije się w poniku Przez sady, druga pańskie podwórze obmywa — Z niej wody na potrzebę lud miejski używa"
Odyseja|" Taka to nad królewskim domem łaska bogów!     Długo Odys tułaczy stał zdumion u progów"
Odyseja|" A gdy wszystkiemu w duszy dość się nadziwował, Próg przekroczył i w wnętrze komnat tych wstępował"
Odyseja|" Tam feackich bojarów zastał godujących I ostatnią z czasz winnych obiatę lejących Na cześć Argosobójcy"
Odyseja|" Zwykle biesiadnicy Robią to, aby smaczny sen znaleźć w łożnicy"
Odyseja|" Boski Odysej izbę prędkim mierzył krokiem, Od Ateny odziany leciuchnym obłokiem, Aż dopadł Alkinoja — siedział przy Arecie, I gdy Odysej dłońmi kolana jej splecie, Naraz zeń święty obłok zsunął się ze wszystkiem I w izbie zmilkli goście — zdumieni zjawiskiem, Patrzali na przybysza"
Odyseja|" On wniósł prośbę, którą Miał w tych słowach: „Areto, Reksenora córo! Błagam twego małżonka, ciebie i tych gości, Ja tułacz — niechaj bogi dadzą wam w pełności Zdrowia, szczęścia, by jeszcze i na wasze dziatki Godność od ludu dana spadła i dostatki — Przez litość wrócić do dom pomóżcie mi prędzej! Długo, długo się tułam w sieroctwie i nędzy”"
Odyseja|"     To rzekł i na ognisku wraz usiadł w popiele Przy ogniu"
Odyseja| Goście zmilkli, chociaż ich tam wiele
Odyseja|" Aż wreszcie przerwał ciszę mąż najstarszy laty, Siwy Echenej, w słowa wymowne bogaty"
Odyseja|" Dawnych wieków pamiętny, znał obyczaj stary, Więc się zaraz odezwał mądrze i do miary: „Ej! Nie godzi się, królu, bo to nie w zwyczaju, By w popiele siadywał gość z cudzego kraju"
Odyseja|" Czekając na twój rozkaz, chowamy milczenie; A zatem podnieś gościa, na srebrne siedzenie Posadź tu obok z nami"
Odyseja|" Keryksom każ w kruże Wino lać, cześć oddamy bogu, co grzmi w górze: Wszak pod jego opieką stoją nieszczęśliwi; A klucznica z spiżarni gościa niech pożywi”"
Odyseja|"     Wzruszyła się tą mową Alkinoja dusza"
Odyseja|" Powstał i niezłomnego dłoń Odyseusza Wziąwszy, podniósł z popiołu, posadził przy sobie Na miejscu Laodama, co gościa osobie Musiał ustąpić, chociaż ojca ukochanek"
Odyseja|" Służebna na srebrzystej misie złoty dzbanek Pełny wody przyniosła i ręce nią zmyła Gościowi, po czym gładki stół mu przystawiła"
Odyseja|" Potem skrzętna klucznica przyniosła mu chleba I rozmaitych potraw z spiżarni, co trzeba, A boski tułacz Odys jadł i spijał głodny"
Odyseja|"     Do keryksa tak mówił Alkinoj, pan godny: „Pontonoju, lej wino gościom, rozdaj kruże, Aby obiatę bogu złożyć, co grzmi w górze I wszystkich nieszczęśliwych pod skrzydła swe bierze”"
Odyseja|"     Rzekł, i Pontonoj wino po pełnym kraterze Znowu gościom podawał"
Odyseja|" A tak gdy ofiary Każdy część wylał i sam napił się do miary, Przemówił znów Alkinoj do wszystkich, co byli: „Posłuchajcie, kniaziowie i władycy mili! Mówię do was, co serce podaje do głowy: Podjadłszy idźcie do dom na sen wywczasowy"
Odyseja|" Jutro więcej starszyzny zwołamy na koło, Aby obcego gościa uraczyć wesoło, A przy tym obiatami zjednać sobie bogi I obmyślić, jak wróci ten człek w swoje progi, Aby wolen tułaczych niewygód i trosek Z pomocą naszych ludzi do rodzinnych wiosek Dostał się"
Odyseja|" A już mniejsza, czy drogi stąd kawał, Aż gdy stanie na miejscu — niech się tam rozlicza Z wyrokami przeznaczeń, jakie tajemnicza Nić mu snuje przez twarde prządki uprzędziona, Kiedy na świat dziecięciem wyszedł z matki łona"
Odyseja|" Lecz jeśli to zbieg z nieba który nieśmiertelny, To znak, że bogi mają jakiś cel oddzielny"
Odyseja|" Zwykle bowiem w widomej postaci się jawią, Zasiadają wraz z nami, jedzą, piją, bawią, Zwłaszcza jeśli ich sutym uczcimy prażnikiem, Lub też zszedłszy się w drodze z samotnym pątnikiem, Biorą kształt ludzki, chętnie kumają się z nami, Toż z grubymi Kyklopy albo z Gigantami”"
Odyseja|"     Na to mądry Odysej odpowiedział skromnie: „O Alkinoju! Nie myśl, proszę cię, tak o mnie"
Odyseja|" Przecieżem do żadnego niepodobien boga, Ani wzrostem, ni kształtem, chudzina uboga"
Odyseja|" Lecz jeśli kogo znacie z chodzących po świecie Najnieszczęśliwszym, to mnie równać z nim możecie"
Odyseja|" A i więcej bym cierpień naliczył i biczy, Którymi wyrok bogów ćwiczył mnie i ćwiczy"
Odyseja|" Wżdy pozwólcie, niech zjem co, choć w oczach łza stoi"
Odyseja|" Nic głodnego żołądka pono nie ukoi"
Odyseja|" — Głód największym tyranem, ciągle się napiera Nie dbając, czy ból jaki duszę ci rozdziera"
Odyseja|" Że mi się serce kraje, nic to mu nie szkodzi: Jeść! Pić! co chwila woła żołądek, ten złodziej! I wszystko, com wycierpiał na starość i z młodu, Zapominam, dopóki nie napasę głodu… Więc błagam was, władycy, gdy ranek zaświta, Wyprawcie mnie do domu biednego rozbita! Zniósłszy tyle już życia nie żal by mi było, Gdybym ujrzał włość moją, dworzec, czeladź miłą!”     To rzekł i jego mowie przytuszą książęta — Odesłać go do domu rzecz słuszna i święta"
Odyseja|" Więc wylawszy obiatę, gdyż sami dość pili, Na smaczny wypoczynek do dom podążyli"
Odyseja|" Boski Odysej w izbie pozostał godowej, Obok króla posadzon i obok królowej, Gdy służebne ze stołów sprzątały naczynia"
Odyseja|" Więc rzekła doń Arete, ta biała kniahinia, Poznawszy na nim chiton i piękny odziewek, Który sama utkała z pomocą swych dziewek — Zagabnęła go lotnym słowem w tym sposobie: „Gościu! Pozwól, żeć jedno zapytanie zrobię: Coś zacz? Skąd się tu wziąłeś? Czemu w tym ubiorze? Mówiłeś wżdy, że-ć na ląd wyrzuciło morze?”     Na to jej mądry Odys dał taką odpowiedź: „Trudno mi od początku robić całą spowiedź Tych bied, jakimi bogi ścigają mnie srodze, Jednak twej ciekawości, królowo, dogodzę"
Odyseja|"     Stąd daleko na morzach jest ostrów niewielki, Zwan Ogygią, siedziba srogiej zwodzicielki, Kalypso pięknowłosej, a córki Atlasa"
Odyseja|" Każdy bóg jej unika, człek tam nie popasa; Mnie tylko nieboraka demon zagnał do niej, Kiedy piorun Zeusowy na pełnych mórz toni Roztrzaskał mi łódź moją"
Odyseja|" W dom mnie swój przyjęła, Gościnnie nakarmiła, potem wmawiać jęła, Że mi da nieśmiertelność, a z nią młodość wieczną — Lecz się broniłem od niej odmową stateczną"
Odyseja|" Siedem lat mnie trzymała — i nieraz łza padła Na ambrozyjne szatki, które na mnie kładła"
Odyseja|" A gdy ósme już lato nadeszło w lat toku, Sama nagli na odjazd"
Odyseja|" Nie wiem, czy z wyroku Zeusa, czy że jej serce doznało odmiany, Dość, że na wątłej tratwie, wićmi powiązanej, Wysłała mnie, żywnością, winem i odziewkiem Niebiańskim opatrzywszy; i ciepłym powiewkiem, Dmącym na jej rozkazy, gnała mnie przez wody"
Odyseja|" Całe dni siedemnaście płynąłem bez szkody, W osiemnastym ujrzałem zarosłych gór czuby Tej tu ziemi — i widok weseli mnie luby! Biedny! Nie przeczuwałem, jak srogie opały Zgotował mi Posejda gniew zapamiętały"
Odyseja|" Jakoż wnet rwącym wichrem pomieszał mi szlaki: Wzdął wielkie morze, bałwan cisnął na mnie taki, Żem na tratwie od strachu wzdychał i dygotał, Aż wichr wpadając na nią do szczętu zgruchotał"
Odyseja|" Wpław poszedłem i ramion użyłem za wiosła, W końcu mnie wieja z falą na wasz brzeg doniosła"
Odyseja|" Alić tam, gdym wychynął, bałwanem porwany, Byłbym się w proch roztrzaskał o brzeżnych skał ściany; Tyle, żem się w czas cofnął i przylądek z dala Opłynąwszy, na rzekę trafiłem; jej fala Cichszą, brzeg płaski, bez skał, do wyjścia dogodny"
Odyseja|" Wyszedłszy, bez tchu padłem"
Odyseja|" Gdy nastał mrok chłodny, Zaraz brzegi strumienia opuściwszy, w głuche Krze zalazłem, zgarniając na się liście suche, A ległszy, sen mi długi zesłał bóg w tej dobie"
Odyseja|" Zmordowany, pod kołdrą liścia spałem sobie Przez noc całą, poranek przeszedł i południe, I dopierom się ocknął, kiedy słońce cudnie Zaczynało zapadać"
Odyseja|" Spojrzę k'brzegom morza: Tam igrały dziewczęta — między nimi hoża Córa twa, istne bóstwo, dzieliła zabawę"
Odyseja|" Ją więc błagam, i serce znalazłem łaskawe"
Odyseja|" Przyjęła mnie, nad podziw, nad wiek swój sędziwa, Choć wiek młody zazwyczaj nieroztropny bywa"
Odyseja|" Ona i jeść mi dała, i wino ogniste, I obmyła w strumieniu, i w te szatki czyste Oblokła"
Odyseja| Ot i szczerą zrobiłem ci spowiedź”
Odyseja|"     Na to mu Alkinoos taką dał odpowiedź: „Gościu! Wżdy córka moja za to sprawę zda mi, Że-ć nie odprowadziła tu z swymi dziewkami: Przecieżeś się o pomoc naprzód uciekł do niej?”     Na to odrzekł Odysej: „O, niechże bóg broni, Królu, żebyś naganiać miał to dziecko złote"
Odyseja|" Właśnie że mnie ze sobą wziąć miała ochotę, Jednom się temu oparł z wstydu i bojaźni, Czy mój widok twojego gniewu nie podrażni: Obcy człowiek tak łatwo w podejrzenie wpada!”     Alkinoos mu na to tak wręcz odpowiada: „Przecież, gościu, krwią serce nie kipi tak u mnie, By o nic wrzało: gniew mój hamuję rozumnie"
Odyseja|" Obyż za sprawą Zeusa, Ateny i Feba Mąż jak ty, i jakiego właśnie mi potrzeba, Trafił się dla mej dziewki, a dla mnie za zięcia! Zostałby zawsze z nami"
Odyseja|" Ręka jej do wzięcia, Wiano sute, dom, włości — wszystko wziąłbyś po niej"
Odyseja|" Lecz gwałcić cię ja nie chcę"
Odyseja|" O, niech nas bóg broni Od takiego postępku! Wiedz, że na jutrzejszy Dzień twój odjazd naznaczam, nie żaden późniejszy"
Odyseja|" A teraz spać się połóż, niech cię sny kołyszą! One przez ciche morze ci potowarzyszą"
Odyseja|" Popłyniesz w kraj swój do dom, i gdzie chęć powieje, Choćby nawet i dalej gdzie poza Eubeę, Co ma leżeć najdalej, jak mówią ci, którzy Z Radamantysem w tej tam bywali podróży, Wożąc go do Tityosa z Gai zrodzonego — Na tę drogę im dosyć było dnia jednego: Bez trudu i na powrót do dom go odwieźli"
Odyseja|" Sam zobaczysz i przyznasz, że wcale są nieźli I tęgo wyćwiczeni ci moi żeglarze, Sudnami bujający po wodnym obszarze”"
Odyseja|"     Słowa te Odys przyjął jak wieszczbę radosną I tę modlitwę usty jął odmawiać głośno: „Ojcze Zeusie! Spraw, żeby Alkinoj mógł ino Spełnić to, co obiecał"
Odyseja|" A iście nie zginą Jego czyny i sława pójdzie po rozłogach, A ja przecie w ojczystych raz ujrzę się progach!”     Gdy taką między sobą rozmowę tam toczą, Białoramienna pani dziewkom swym ochoczo Słać kazała dla gościa pod wystawą łóżko, Wymościć je prześliczną z czerwieni poduszką; Na to kobierce, płaszcze znów na to wełniane Dać do przykrycia"
Odyseja|" Dziewki z tym powyprawiane Wybiegły z izby, sobie pochodniami świecą; A gdy się uporały dla gościa z łożnicą, Wróciły, zapraszając Odysa w te słowa: „Gościu! Idź spać: łożnica czeka cię gotowa”"
Odyseja|"     Słysząc to rad był Odys, że sobie wypocznie, I na miłe wywczasy udał się niezwłocznie"
Odyseja|" Tak złożył boski tułacz głowę do snu skłonną Na łożu, pod wystawą szczytną, echem dzwonną"
Odyseja|" Zaś Alkinoj spał wewnątrz zamkowych pokoi Przy zdobiącej małżeńskie łoże żonie swojej"
Odyseja|"    Pieśń ósma  Pobyt Odyseusza u Feaków      Ledwo rumianopalca rankiem błysła Zorza, Święta moc Alkinoja porwała się z łoża"
Odyseja|" Wstał i Odysej, grodów burzyciel on gracki, I obaj z Alkinojem szli na plac feacki W niewielkiej od okrętów leżący oddali; Tam na gładkich kamieniach obaj posiadali"
Odyseja|" Atenea tymczasem i chwili nie traci"
Odyseja|" Gród przebiega w keryksa dworskiego postaci, Przemyślna, chcąc zapewnić powrót Odysowi"
Odyseja|" Kogo spotka, każdemu takie słowo powie: „Nuże! Spieszcie feackie kniazie i władyki Na plac zborny wysłuchać przybylca supliki, Co niedawno zawitał w dom króla Alkina, Morzem wyrzucon, kształtem bogów przypomina”"
Odyseja|"     Tak rzekła, ciekawością serca rozpłomienia — I wnet się zapełniły na placu siedzenia Tłumem ludu"
Odyseja|" Zdziwione patrzały gromady Na syna Laertesa, co sztuką Pallady Miał czoło i ramiona w boski blask ubrane, I wzrost dłuższy, i rysy prawie młodociane, By Feaki zachwycił swą wdzięczną postawą I ze szermierskich igrzysk wyszedł z czcią i sławą, Bo do nich go na próbę wyzwą Feakowie"
Odyseja|" A gdy już plac okryło ludu wielkie mrowie, Zagaił je Alkinoj następnymi słowy: „Władycy, kniazie, ludu feackiego głowy! Mówię do was, co serce szepcze mi w skrytości: Człek zachoży, mnie nie znan, w domu moim gości; Nie wiem — z zapadnej przyszedł, czy od wschodniej strony? Dość, że prosi, by do dom mógł być odprawiony"
Odyseja|" Wyprawmyż go, jak zwyczaj, w tę podróż niezwłocznie, Bo nikt obcy, co pod mym dachem tylko spocznie, Nie trapi się czekaniem, by mógł jechać dalej"
Odyseja|" Ot byśmy ciemny okręt z najnowszych wybrali I spuścili na morze; dobrać młodych flisów, Pięćdziesięciu dwóch, znanych z dawniejszych popisów, A gdy do ławic wiosła raz przymocujecie, Wrócicie na ląd, w moim teremie podjecie Sobie na drogę"
Odyseja| Wszystko znajdzie się na razie
Odyseja|" Rozkaz ten dla mołojców — zaś berłowi kniazie, Jacy są, pójdą ze mną i w zamkowej sali Gościa naszego będziem wraz podejmowali"
Odyseja|" Niech się nikt nie wymawia"
Odyseja|" Przyzwać mi pieśniarza Demodoka; pieśń jego cudnie się wydarza I weseli"
Odyseja| On serce z boga ma natchnione”
Odyseja|"     Rzekł — i sunął samopierw; za nim uberlone Kniazie szli"
Odyseja| Keryks pobiegł dać znać pieśniarzowi
Odyseja|" Flisów pięćdziesiąt i dwóch, wszyscy doborowi, Jak król kazał, ruszyło na brzeg wód pustynnych, Gdzie na wybrzeżu okręt leżący wśród innych Zepchnęli spiesznie w morza co głębsze odmiały, Maszt wbili, zawiesili nad nim żagiel biały, Toż wiosła powprawiali w tulejki skórzane, Żagl rozwiną — i wszystko sprawnie wykonane"
Odyseja|" Więc zaciągnąwszy okręt na głębię w przystani, Poszli, do Alkinoja teremu zwołani"
Odyseja|"     Już w dziedzińcach, przysionkach, izbach się roiło Od gości; dużo starych i młodych tam było"
Odyseja|" Król dał skopów dwanaście na godowe stoły, Osiem świń białokływych i dwa ciężkie woły"
Odyseja|" Te łupią i już warzą biesiadne potrawy"
Odyseja|"     Wszedł i keryks, z nim pieśniarz wesołej zabawy, Muzy kochanek, dobrem i złem obdarzony: Bo mu wzrok wziąwszy, dała dar śpiewu pieszczony"
Odyseja|" Więc Pontonoj w srebrzystym sadził go krzesełku, Pod filarem, pośrodku ucztujących zgiełku; Dźwięczną formingę upiął na kołku, powyżej Głów Demodoka; wziął go za rękę i zbliży, By ją zmacał — a przed nim na stoliku kosze I czasz wina postawił, aby pił po trosze"
Odyseja|" Biesiadnicy wraz stoły godowe zasiedli, A gdy się już do syta napili, najedli, Muza piewcę natchnęła sławić cnych heroi"
Odyseja|" Więc z pieśni rozsławionej aż do nieb podwoi Wybrał spór Odyseja z Achillem Pelidą, Ongi, gdy na bankiecie bogów z sobą idą W zapasy na języki, ku uciesze żywej Agamemnona, że się skłóciły Achiwy"
Odyseja|" Bowiem ten znak Apollon wskazał mu wyrokiem, Gdy kamienny próg Pyto przestąpił był krokiem, Aby pytać wyroczni"
Odyseja|" Jakoż od tej pory Greków z Trojany straszne powaśniły spory W moc wyroków Zeusowych"
Odyseja|"                         Gdy tę pieśń zaśpiewał Demodok, w tejże chwili Odysej się zrywał, Ręką by chwycić za płaszcz fałdny, purpurowy, I twarz sobie nim zakryć, ściągnąwszy od głowy, Bo nie chciał łez Feakom pokazać, jak ronił"
Odyseja|" A gdy pieśniarz pieśń swoją do końca wydzwonił, Prędko łzę starł i zsunął płaszcz z głowy i twarzy, Wziął czasz, podwójną bogów obiatą obdarzy; A gdy pieśniarz znów zaczął, pobudzon przez gości, Uradowany śpiewem przecudnej piękności Odysej znowu głowę w płaszcz skrył, by nikomu Nie dać poznać, że łzami płakał po kryjomu"
Odyseja|" Alkinoj tylko odgadł jego pomieszanie Siedząc obok i słysząc głębokie wzdychanie"
Odyseja|" Więc się król do swych gości tak ozwał na razie: „Dość my się, dość, feackie władyki i kniazie, Przy tej wspólnej biesiadzie już naweselili Dźwiękiem gęśli, wtórzącej godom tym najmilej; Teraz pójdziem szermierek popróbować różnych"
Odyseja|" By gość nasz miał co dodać do przygód podróżnych I opowiadać doma, jak słyną Feaki Z gonitw, skoków, zapasów i walk na kułaki”"
Odyseja|"     Rzekł i wyszedł, a za nim wyszła gości rzesza"
Odyseja|" Keryks dźwięczną formingę na kołku zawiesza, A pieśniarza za rękę wyprowadza z sali, Wiedzie drogą, po której kniaziowie zdążali, Idący na szermierskie patrzeć się igrzyska"
Odyseja|" I szli tak wśród wielkiego gminu zbiegowiska Aż na plac"
Odyseja|" Tam w zapasy z sobą wystąpili Co najprzedniejsi z paniąt, zaraz się schwycili"
Odyseja|" Akroneos, Okyalos, dalej Elatreus, Nautej, Prymnej, Anchialos, z nimi Eretmeus, Anabesinoj, Pontej, Prorej wyzwał Thona, Amfial, syn Polineja, co zrodzon z Tektona I Euryal waleczny jak Ares, bóg wojny; Toż Naubolides wzrostem, kształtem tak przystojny Jak żaden, chyba tylko Laodam jedyny"
Odyseja|" Wreszcie Alkinoosa dziarskie, rosłe syny: Laodamas, toż Halios, Klytonej, w zawody Spróbują, kto do mety dobiegnie z nich wprzódy: Od miejsca aż do kresu wytknięto im gony"
Odyseja|" Kopną się, i biegł z nimi polem kurz wzniecony"
Odyseja|" Alić wszystkich Klytonej pozostawił w tyle: Jak dwa muły sprzęg wołów prześcigną, o tyle On swych braci przegonił i przypadł do celu"
Odyseja|" W twardych zapasach siłę sterało tam wielu! Zaś Euryjal szermierzy co najlepszych pobił; Amfijal najbujniejszy skok ze wszystkich zrobił; W miotaniu kręgiem jeden Elatreus miał szczęście; Laodamas najkrzepszy z wszystkich był na pięście"
Odyseja|"     Gdy widok tych tam igrzysk serca już nasycił"
Odyseja|" Syn Alkina Laodam te słowa pochwycił: „Sam tu, moi! Spytajcie ot gościa, czy zna się Na szermierce? Czy szermierz? Kształtem zacny, zda się, Bo te lędźwie, te łydy, te żylaste bary, Kark gruby, pierś wypukła mówią, że chłop jary I ognisty — lecz widać, że zjadła go nędza; Woda morska to ponoś najzjadliwsza jędza I najtęższego chłopa naraz z nóg obala”"
Odyseja|"     Na to wyszła odpowiedź ta z ust Euryjala: „Trafnieś rzekł, Laodamie: jeśliś tak ochoczy, Idź sam do niego, powtórz mu to samo w oczy”"
Odyseja|"     Więc gdy syn Alkinoja usłyszał zachętę, Przedarł się do Odysa przez tłumy ściśnięte: „Gościu! Pójdź z nami, w szrankach spróbuj się! — powiada — Jeśli umiesz; lecz pewnie tyś szermierz nie lada"
Odyseja|" Jakaż piękniejsza sława człeka wyżej wzbije, Niż gdy rąk i nóg siłą przeciwnika zbije? Więc spróbuj, i te myśli chmurne strząśnij z duszy"
Odyseja|" Odeślem cię niebawem — okręt twój wyruszy Przygotowan w przystani, czeladź też gotowa”"
Odyseja|"     Na to przebiegły Odys odparł mu w te słowa: „Czemu mnie wyzywacie? Czy z urągowiska? Moje troski mi bliżej niźli te igrzyska, Bom się dużo nacierpiał, i tak się wciąż biedzę, Że jeśli w zgromadzeniu waszym tutaj siedzę, To wciąż rwę się do domu i błagam w tęsknocie Króla i lud: niech radzą o moim powrocie”"
Odyseja|"     Na to Euryjal tak mu z przekąsem odrzecze: „Zaprawdę, tobie z oczu nie patrzy, człowiecze"
Odyseja|" Byś się znał na szermierskich, szlachetnych zabawach"
Odyseja|" Z tych-eś raczej, co żywot swój trawią na nawach: Możeś patron okrętu, włóczęga kupczący, Stróż ładugi, towary sam dozorujący Łapigrosz! Wcale miny nie masz na szermierza”"
Odyseja|"     Odysej na to wzrokiem ukośnie go zmierza: „Nie znam cię, lecz źle mówisz, jak młokos zuchwały! Wiedz, że bogi nie wszystko na raz wszystkim dały"
Odyseja|" Tak urodę, jak rozum, jak wymowę świetną, Toż niejeden, co postać wziął lichą i szpetną, Otrzymał z łaski bogów taki dar mówienia, Że gmin się nim zachwyca, gdy bez zająknienia Tnie wdzięcznie i po prostu — podziwia go mnóstwo, Idącego przez miasto tłum wita jak bóstwo! Inny znów, chociaż kształtem niebianom podobny, Nie potrafi się w sposób wysłowić nadobny"
Odyseja|" Toż i ty, taki śliczny, że nawet bogowie Piękniejszego nie stworzą, a pustki masz w głowie: Głupim słowem aż do dna rozdarłeś mi serce, Choć mogę ci zaręczyć, żem nie fryc w szermierce, Jakeś twierdził"
Odyseja|" Jam niegdyś z pierwszymi się mierzył, Pókim młodości mojej i ramionom wierzył"
Odyseja|" Dzisiaj troski przysiadły; cierpiałem zbyt wiele W bitwach z ludźmi, toż morskie zjadły mnie topiele"
Odyseja|" Lecz i dziś niezłomnego znajdziesz zapaśnika We mnie: tak mnie twa mowa boli i dotyka”"
Odyseja|"     Rzekł to — i jak był w chlajnie, wstał i wziął do ręki Krąg ciężki i nabity, i nie tak maleńki Jak te, które Feakom służą do zabawy"
Odyseja|" Zamłyńcował nim, cisnął szparko z ręki prawej, Aż warknął — i aż głowy pochylą Feaki Do ziem, te zawołane na morzach flisaki — Tak głaz huczał, i dalej poza metę padnie, Puszczon z ręki"
Odyseja|" Atene, gdzie upadł, znak kładnie I — przemieniona w człeka ku niemu się zwraca: „Cudzoziemcze! I ślepy, co rękami maca, Znalazłby głaz twój: z wszystkich najdalej on leży, Nie zmieszany z innymi"
Odyseja|" O, niech się nie mierzy Nikt tu z tobą! Zwycięstwo zawsze jest przy tobie!”     Tak rzekła, a Odysej cieszył się sam w sobie, Że tu, wśród obcych, znalazł kogoś tak chętnego; Weselszy też do tłumu rzekł zgromadzonego: „Dalejże! Kto dorzuci, gdzie ja? Wnet krąg drugi Puszczę, może przeleci przestwór równie długi"
Odyseja|" Do każdej walki, kto ma serce i ochotę, Służę"
Odyseja| Wystąpcie! Zmazać trzeba mi sromotę
Odyseja|" Czy na pięści, na siłę, wyścigi — przyjmuję"
Odyseja|" Krom Laodama, z każdym sił mych popróbuję; On mój opiekun, z takim nikt się nie boryka"
Odyseja|" Zaiste, ja takiego miałbym za nędznika, Który by dobrodzieja, co go przyhołubił Na czużynie, w bój wyzwał — sam on by się zgubił"
Odyseja|" Zresztą każdemu stanę, nie pogardzę nikim I na siłę się zmierzę z każdym przeciwnikiem"
Odyseja|" Nie myślcie, że szermierka obca dla mnie sztuka; Umiem przecież cięciwę napinać u łuka"
Odyseja|" Już ja mojego człeka najpierwszy ustrzelę W kupie wrogów, chociażby towarzyszów wiele Stało przy mnie i groty na wroga miotało"
Odyseja|" Li Filoktet nade mną miał wyższość niemałą, Gdy pod Troją w rzucaniu strzał my się ćwiczyli, Lecz kto inny mnie sprostać niech się i nie sili"
Odyseja|" Słowem — każdy, kto żyje i chleb je na świecie"
Odyseja|" Z herojami przeszłości nie równam się przecie — Jam nie Herakles ani Eurytos z Ojchali — Bo ci łucznicy niemal bogom wyrównali"
Odyseja|" Toteż Eurytos nagle zmarł, nim w jego progi Starość weszła — Apollon zastrzelił go srogi Za wyzwanie, by z sobą o lepsze strzelali"
Odyseja|" Niż inny strzały, oszczep umiem posłać dalej; Tylko w pieszych gonitwach może Feakowie Pobiliby mnie wreszcie, bom ja sterał zdrowie W burzach morskich, łódź moja zbyt skąpo żywności Miała z sobą; dlatego zwątlały mi kości”"
Odyseja|"     Rzekł — oniemieli wszyscy i nastała głusza, Gdy Alkinoj tak mówił do Odyseusza: „Mile nam jest, mój gościu, słuchać twej spowiedzi"
Odyseja|" Znać to, że dzielność męska w piersi twojej siedzi, Boś się wzburzył, gdy mąż ten ubódł cię w tym kole"
Odyseja|" Nikt już twojej szermierskiej sławy nie ukole, Kto ma trochę oleju i gada też k'rzeczy"
Odyseja|" Zatem słuchaj, co-ć powiem, i miej to na pieczy, Byś powtórzył przed mężmi, gdy zasiędziesz kiedy W zamku swym pośród żony, dzieci, sług czeredy"
Odyseja|" A wspomnisz nasze cnoty, wiekopomne dzieła, Które nam łaska bogów z naddziadów natchnęła: Że w zapasach na pięście nie szukamy sławy, Li w gonitwach, w żegludze słyniem z wielkiej wprawy; Kochamy się w biesiadach, pląsach, gęśli graniu, W zmianie stroju, toż w łaźniach i odpoczywaniu"
Odyseja|" Dalejże! Popiszcie się, feaccy skoczkowie! Gość nasz swojej drużynie kiedyś to opowie Za powrotem do domu, jacy to my, jacy Żeglarze, skorochody, skoczki i śpiewacy! Niech poskoczy tam który, formingę przyniesie Dla Demodoka; u mnie gdzieś tam znajduje się”"
Odyseja|"     Tak mówił Alkinoos; keryks pobiegł śpieszno Do zamku po formingę dźwięczną a ucieszną"
Odyseja|"     Teraz dziewięciu stróżów powstało z swej ławy: Lud ich wybrał, im oddał porządek zabawy; Ci do pląsów szeroki plac przysposobili"
Odyseja|" Keryks z dźwięczną formingą wrócił się po chwili; Demodok wszedł do środka, a tam stały grona Dziarskiej młodzi, co w pląsach ślicznie wyćwiczona Puszczała się w tan boski"
Odyseja|" Odys patrzał z boku, Dziwiąc się nóg miganiu w leciuchnym poskoku"
Odyseja|"     Gęślarz w struny uderzył"
Odyseja|" Pieśnią znamienitą Śpiewał on Aresową miłość z Afrodytą: — Jak się raz z sobą zeszli w Hefajsta komorze; Co Ares jej nadawał, nim mu splamił łoże"
Odyseja|" Jak do Hefajsta Helios przybiegł i obwieścił, Że widział, jak małżonkę jego Ares pieścił"
Odyseja|" Hefajstos, gdy wieść przykra doszła jego ucha, Wszedł do kuźni, a ziejąc zemstą z głębi ducha Na pień wstawił kowadło, jął kuć takie pęto, Co by go nie zerwano i nigdy nie zdjęto"
Odyseja|" A skuwszy na Aresa te zgubne okowy, Wszedł do sypialni swojej i swej białogłowy I łowczą sieć rozwiesił wkoło popod ścianę"
Odyseja|" Inne znowu z pułapu szły ponapinane, Cieniutkie, jak pajęcze, nikt ich nie dostrzeże, Nawet bóg sam, tak sztuczne były te więcierze"
Odyseja|" W taką więc samołówkę osnuwszy łożnicę Udał, że idzie Lemnu nawiedzić stolicę, Którą z wszystkich swych grodów najwięcej miłował"
Odyseja|" Niepróżno złotolejcy Ares nań czatował, Bo gdy spostrzegł, że Hefajst oddalił się z domu, On do mieszkania mistrza wpełznął po kryjomu Palon żądzą ku pięknej Kyterze"
Odyseja|" Zaś ona Tylko co powróciwszy od ojca Kroniona Siedziała w swej sypialni"
Odyseja|" Ares wpadł tam do niej I rzekł, rękę bogini ściskając w swej dłoni: „Pójdź, o luba, do łoża w uściski rozkoszy! Hefajsta nie ma, on nas pewnie tu nie spłoszy, Bo u dzikich Sintijów bawi się na Lemnie”"
Odyseja|"     Tak mówił — a ją łoże ciągnęło przyjemnie"
